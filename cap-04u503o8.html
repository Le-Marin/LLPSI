<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM IV</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">IV</h1>
    <div class="text">
      <div class="pic image" style="--img: url(img/dominus-et-servi.jpg);"></div>
      <div><br></div>
      <div style="text-align: center;"><b>DOMINVS ET SERVÍ</b></div>
      <div><br></div>
      <div style="text-align: center;">I. SCÆNA PRÍMA</div>
      <div><br></div>
      <div><i>Persōnae</i>: <i>Iūlius</i>, <i>Aemilia</i>, <i>Mēdus</i>.</div>
      <div><br></div>
      <div><span style="white-space:pre">	</span><span class="word" data-value="sacculus -ī|m:purse, little sack / мешочек, кошель">Sacculus</span> Iūliī nōn parvus est. In sacculō <span class="word" data-value="|mfn gen: his, her, its (<i>lit.</i> of him, of her, of it) / его, её">eius</span> est <span class="word" data-value="pecūnia -ae|f:money / деньги">pecūnia</span>. Iūlius pecūniam in sacculō <span class="word" data-value="habēre:have / иметь">habet</span>.</div>
      <div><span style="white-space:pre">	</span>Aemilia sacculum videt Iūliumque interrogat: “Quot <span class="word" data-value="nummus -ī|m:coin / монета">nummī</span> sunt in sacculō tuō?”</div>
      <div><span style="white-space:pre">	</span>Iūlius respondet: “Centum.”</div>
      <div><span style="white-space:pre">	</span>Aemilia: “Num hīc centum nummī sunt?”</div>
      <div><span style="white-space:pre">	</span>Iūlius pecūniam <span class="word" data-value="numerāre:count / считать">numerat</span>: “Ūnus, duo, trēs, <span class="word" data-value="|inv:(IV) four / четыре">quattuor</span>, <span class="word" data-value="|inv:(V) five / пять">quīnque</span>, sex, <span class="word" data-value="|inv:(VII) seven / семь">septem</span>, <span class="word" data-value="|inv:(VIII) eight / восемь">octō</span>, <span class="word" data-value="|inv:(IX) nine / девять">novem</span>, <span class="word" data-value="|inv:(X) ten / десять">decem</span>. Quid? Decem <span class="word" data-value=":only / только">tantum</span>?”</div>
      <div><span style="white-space:pre">	</span>Iūlius <span class="word" data-value=":again / опять, снова">rūrsus</span> pecūniam numerat: “Ūnus, duo, trēs, quattuor... novem, decem.” Numerus nummōrum nōn est centum, sed decem tantum.</div>
      <div><span style="white-space:pre">	</span>Iūlius: “Quid? In sacculō meō nōn centum, sed tantum decem nummī sunt! Ubi sunt cēterī nummī? Servī meī ubi sunt?”</div>
      <div><span style="white-space:pre">	</span>Mēdus: “Servus tuus Mēdus hīc est.”</div>
      <div><span style="white-space:pre">	</span>Iūlius servum <span class="word" data-value="suus -a -um: his, her, its <i>or</i> their (own) / свой (его, её, их)">suum</span> Mēdum videt, Dāvum nōn videt. Mēdus <span class="word" data-value=":is present / присутствует">adest</span>. Dāvus nōn adest, sed <span class="word" data-value=":is absent, is away / отсутствует">abest</span>. Iūlius et Aemilia et Mēdus <span class="word" data-value=":are present / присутствуют">adsunt</span>. Dāvus cēterīque servī <span class="word" data-value=":are absent, are away / отсутствуют">absunt</span>.</div>
      <div><span style="white-space:pre">	</span>Iūlius: “Quid? Ūnus servus tantum adest! Ubi est Dāvus? Dāvum vocā!”</div>
      <div><span style="white-space:pre">	</span>Mēdus Dāvum vocat: “Dāve!” sed Dāvus Mēdum nōn audit neque venit.</div>
      <div><span style="white-space:pre">	</span>Mēdus rūrsus Dāvum vocat: “Da-ā-ve! Venī!”</div>
      <div><span style="white-space:pre">	</span>Dāvus venit. Iam duo servī adsunt.</div>
      <div><br></div>
      <div style="text-align: center;">SCÆNA SECVNDA</div>
      <div><br></div>
      <div><i>Persōnae</i>: <i>Iūlius</i>, <i>Aemilia</i>, <i>Mēdus</i>, <i>Dāvus</i>.</div>
      <div><br></div>
      <div><span style="white-space:pre">	</span>Dāvus, quī dominum suum nōn videt, Mēdum interrogat: “Quid est, Mēde?”</div>
      <div><span style="white-space:pre">	</span>Mēdus: “St! Dominus adest. <span class="word" data-value="salūtāre:greet / приветствовать">Salūtā</span> dominum!”</div>
      <div><span style="white-space:pre">	</span>Servus dominum salūtat: “<span class="word" data-value="|imp:hello / здравствуй">Salvē</span>, domine!”</div>
      <div><span style="white-space:pre">	</span>Dominus servum salūtat: “Salvē, serve!”</div>
      <div><span style="white-space:pre">	</span>Dāvus: “Quid est, domine?”</div>
      <div><span style="white-space:pre">	</span>Iūlius: “St! <span class="word" data-value="tacēre:be silent, keep quiet / молчать">Tacē</span>, serve! Tacē et audī!” Servus tacet.</div>
      <div><span style="white-space:pre">	</span>Iūlius: “In sacculō meō sunt decem tantum nummī. Ubi sunt cēterī nummī meī?”</div>
      <div><span style="white-space:pre">	</span>Dāvus tacet, neque respondet.</div>
      <div><span style="white-space:pre">	</span>Aemilia: “Respondē, Dāve! Dominus tē interrogat.”</div>
      <div><span style="white-space:pre">	</span>Dāvus respondet: “Pecūnia tua hīc nōn est. Interrogā Mēdum!”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlius Mēdum interrogat: “Ubi sunt nummī meī, Mēde?” Mēdus <span class="word" data-value="nūllus -a -um:no, none / никакой, ни один">nūllum</span> <span class="word" data-value="verbum -ī|n:word (in speech) / слово (в речи)">verbum</span> respondet.</div>
      <div><span style="white-space:pre">	</span>Iūlius rūrsus eum interrogat: “Ubi est pecūnia mea? Respondē, serve!”</div>
      <div><span style="white-space:pre">	</span>Mēdus Dāvum <span class="word" data-value="accūsāre:accuse / обвинять">accūsat</span>: “Pecūnia tua in sacculō Dāvī est. Dāvus pecūniam tuam habet.”</div>
      <div><span style="white-space:pre">	</span>Aemilia: “Audī, Dāve! Mēdus tē accūsat.”</div>
      <div><span style="white-space:pre">	</span>Dāvus: “Quem Mēdus accūsat? mē?”</div>
      <div><span style="white-space:pre">	</span>Iūlius: “Tacē, Mēde! Servus quī servum accūsat improbus est!” Mēdus tacet.</div>
      <div><span style="white-space:pre">	</span>Iūlius Dāvum nōn accūsat, sed interrogat eum: “Estne pecūnia mea in sacculō tuō, Dāve?”</div>
      <div><span style="white-space:pre">	</span>Dāvus: “In sacculō meō nōn est pecūnia tua, domine.”</div>
      <div><span style="white-space:pre">	</span>Iūlius: “Ubi est sacculus tuus?”</div>
      <div><span style="white-space:pre">	</span>Dāvus: “Hīc est. Ecce sacculus meus.”</div>
      <div><span style="white-space:pre">	</span>Dāvus sacculum suum in <span class="word" data-value="mēnsa -ae|f:table / стол">mēnsā</span> <span class="word" data-value="pōnere:put, place, lay down / класть">pōnit</span>. Iam sacculus eius in mēnsā est. Iūlius <span class="word" data-value="baculum -ī|n:stick, cane / палка, трость">baculum</span> suum in mēnsā pōnit. Baculum dominī in mēnsā est.</div>
      <div><span style="white-space:pre">	</span>Dāvus: “Vidē: in sacculō meō nūlla pecūnia est.”</div>
      <div><span style="white-space:pre">	</span>Iūlius nūllam pecūniam videt in sacculō. In sacculō Dāvī nūllī nummī sunt. Sacculus eius <span class="word" data-value="vacuus -a -um:empty / пустой">vacuus</span> est. Dāvus pecūniam dominī nōn habet.</div>
      <div><span style="white-space:pre">	</span>Iūlius: “Ō! Dāvus <span class="word" data-value="bonus -a -um:good / хороший">bonus</span> servus est: pecūniam meam nōn habet. Ecce nummus tuus, Dāve!” Iūlius ūnum nummum pōnit in sacculō Dāvī. Iam sacculus Dāvī nōn est vacuus: in sacculō eius est ūnus nummus. Dāvus laetus est.</div>
      <div><span style="white-space:pre">	</span>Iūlius: “<span class="word" data-value="sūmere:take / брать">Sūme</span> sacculum tuum et <span class="word" data-value="discēdere:go away, depart / уходить">discēde</span>, bone serve!” Dāvus sacculum suum sūmit et discēdit.</div>
      <div><span style="white-space:pre">	</span>Mēdus baculum, <span class="word" data-value="|n nom~acc:which, that / которое">quod</span> in mēnsā est, videt. Mēdus quoque discēdit! Cūr discēdit Mēdus? Mēdus discēdit, quia <span class="word" data-value=": he (<i>lit.</i> this, that) / он (досл.: этот, тот)">is</span> pecūniam dominī in sacculō suō habet!</div>
      <div><span style="white-space:pre">	</span>Dāvus et Mēdus absunt.</div>
      <div><br></div>
      <div style="text-align: center;">SCÆNA TERTIA</div>
      <div><br></div>
      <div><i>Persōnae</i>: <i>Iūlius</i>, <i>Aemilia</i>.</div>
      <div><br></div>
      <div><span style="white-space:pre">	</span>Iūlius: “Dāvus bonus servus est. Is nōn habet pecūniam meam. Sed ubi est pecūnia mea, Mēde? Quis pecūniam meam habet?” Mēdus nōn respondet.</div>
      <div><span style="white-space:pre">	</span>Iūlius: “Ubi est Mēdus? Cūr nōn respondet?”</div>
      <div><span style="white-space:pre">	</span>Aemilia: “Mēdus nōn respondet, quia abest. Nūllus servus adest.”</div>
      <div><span style="white-space:pre">	</span>Iūlius Mēdum vocat: “Mēde! Venī!” sed Mēdus, quī abest, eum nōn audit neque venit.</div>
      <div><span style="white-space:pre">	</span>Iūlius rūrsus vocat: “Mē-de! Venī, improbe serve!” Mēdus nōn venit.</div>
      <div><span style="white-space:pre">	</span>Iūlius: “Cūr nōn venit Mēdus?”</div>
      <div><span style="white-space:pre">	</span>Aemilia: “Mēdus nōn venit, quia is habet pecūniam tuam! Eius sacculus nōn est vacuus!” Aemilia rīdet. Iūlius īrātus est — is nōn rīdet!</div>
      <div><span style="white-space:pre">	</span>Iūlius: “Ubi est baculum meum?” Iūlius baculum, quod in mēnsā est, nōn videt.</div>
      <div><span style="white-space:pre">	</span>Aemilia: “Ecce baculum in mēnsā.”</div>
      <div><span style="white-space:pre">	</span>Iūlius baculum suum sūmit et discēdit.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Vocātīvus</i></div>
      <div><br></div>
      <div>Mēdus Dāvum vocat: “Dāv<b><i>e</i></b>!”</div>
      <div>‘Dāv<b><i>e</i></b>’ <span class="word" data-value="vocātīvus -ī|m: vocative case / звательный падеж">vocātīvus</span> est. Vocātīvus: -<b><i>e</i></b> (nōminātīvus: -<b><i>us</i></b>).</div>
      <div><i>Exempla</i>: Mēde, domine, serve, improbe.</div>
      <div>Servus: “Salvē, domin<b><i>e</i></b>!” Iūlius Mēdum vocat: “Mēd<b><i>e</i></b>! Venī, improb<b><i>e</i></b> serv<b><i>e</i></b>!”</div>
      <div><br></div>
      <div style="text-align: center;"><i>Imperātīvus et indicātīvus</i></div>
      <div><br></div>
      <div>Dominus: “Voc<b><i>ā</i></b> Dāvum!” Servus Dāvum voc<b><i>at</i></b>.</div>
      <div>Dominus: “Tac<b><i>ē</i></b> et aud<b><i>ī</i></b>!” Servus tacet et aud<b><i>it</i></b>.</div>
      <div>Dominus: “Discēd<b><i>e</i></b>, serve!” Servus discēd<b><i>it</i></b>.</div>
      <div>Dominus <span class="word" data-value="imperāre @1) command, order / приказывать, велеть @2) rule (over) / властвовать, повелевать">imperat</span>. Servus <span class="word" data-value="pārēre: obey / подчиняться, повиноваться">pāret</span>.</div>
      <div>‘Voc<b><i>ā</i></b>’ <span class="word" data-value="imperātīvus -a -um @--modus i.-- imperative mood / повелительное наклонение">imperātīvus</span> est. ‘Voc<b><i>at</i></b>’ <span class="word" data-value="indicātīvus -a -um @--modus i.-- indicative mood / изъявительное наклонение">indicātīvus</span> est. ‘Tac<b><i>ē</i></b>’, ‘aud<b><i>ī</i></b>’, ‘discēd<b><i>e</i></b>’ est imperātīvus. ‘Tac<b><i>et</i></b>’, ‘aud<b><i>it</i></b>’, ‘discēd<b><i>it</i></b>’ indicātīvus est. Imperātīvus: -<b><i>ā</i></b>, -<b><i>ē</i></b>, -<b><i>e</i></b>, -<b><i>ī</i></b>. Indicātīvus: -<b><i>at</i></b>, -<b><i>et</i></b>, -<b><i>it</i></b>, -<b><i>it</i></b>.</div>
      <div><i>Exempla</i>: [1] salūtā, salūtat; [2] respondē, respondet; [3] sūme, sūmit; [4] venī, venit.</div>
      <div>Mēdus: “Salūt<b><i>ā</i></b> dominum!” Dāvus dominum salūt<b><i>at</i></b>.</div>
      <div>Iūlius: “Respond<b><i>ē</i></b>, serve!” Servus respond<b><i>et</i></b>.</div>
      <div>Iūlius imperat: “Sūm<b><i>e</i></b> sacculum tuum et discēd<b><i>e</i></b>!” Dāvus sacculum suum sūm<b><i>it</i></b> et discēd<b><i>it</i></b>.</div>
      <div>Iūlius: “Mēde! Ven<b><i>ī</i></b>!” Mēdus nōn ven<b><i>it</i></b>.</div>
      <div>Iūlius imperat. Dāvus pāret; Mēdus nōn pāret.</div>
    </div>
  </main>
  <script src="js/script.js"></script>
</body>
</html>