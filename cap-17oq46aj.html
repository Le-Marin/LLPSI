<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XVII</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">XVII</h1>
    <div class="text">
      <div class="pic image" style="--img: url(img/numeri-difficiles.png);"></div>
      <div><br></div>
      <div style="text-align: center;"><b>NVMERÍ DIFFICILÉS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>In lūdō puerī numerōs et litterās <span class="word" data-value="discere: learn / учить, изучать">discunt</span>. Magister puerōs numerōs et litterās <span class="word" data-value="docēre: teach, instruct / учить, обучать">docet</span>. Magister puerōs multās rēs docēre potest, nam is multās rēs <span class="word" data-value="scīre: know / знать">scit</span> quās puerī <span class="word" data-value="ne-scīre: not know / не знать">nesciunt</span>. Magister est vir <span class="word" data-value="doctus -a -um: learned, skilled / учёный, образованный, знающий">doctus</span>. Puerī adhūc <span class="word" data-value="in-doctus -a -um: ignorant, uneducated / неучёный, несведущий">indoctī</span> sunt.</div>
      <div><span style="white-space:pre">	</span>Quī paulum aut nihil discere potest, stultus esse dīcitur. Quī discere nōn vult atque in lūdō dormit, <span class="word" data-value="piger -gra -grum: lazy / ленивый">piger</span> esse dīcitur. Discipulus quī nec stultus nec piger est, sed <span class="word" data-value="prūdēns -entis: prudent, clever / умный, (благо)разумный">prūdēns</span> atque <span class="word" data-value="industrius -a -um: industrious / усердный">industrius</span>, multās rēs ā magistrō discere potest.</div>
      <div><span style="white-space:pre">	</span>Magister Diodōrus recitāre dēsinit et puerōs aspicit, quī tacitī stant ante suam <span class="word" data-value="quis-que :*quae- quod- (quid-)*: each, every one / каждый">quisque</span> sellam; nēmō <span class="word" data-value=": ex iīs">eōrum</span> dormit. Magister discipulum quemque cōnsīdere iubet: prīmum Sextum, deinde Titum, <span class="word" data-value=": finally / наконец">postrēmō</span> Mārcum.</div>
      <div><span style="white-space:pre">	</span>Magister: “Nunc tempus est numerōs discere. Prīmum <span class="word" data-value="|imp sg: < *dīcere*">dīc</span> numerōs ā decem <span class="word" data-value=": up (to) / вплоть">ūsque</span> ad centum!”</div>
      <div><span style="white-space:pre">	</span>Quisque puer manum <span class="word" data-value="tollere: raise, lift / поднимать">tollit</span>: prīmum Sextus, tum Titus, postrēmō Mārcus. Magister Titum interrogat.</div>
      <div><span style="white-space:pre">	</span>Titus: “Decem, ūndecim, duodecim, <span class="word" data-value="|inv: (XIII) thirteen / тринадцать">trēdecim</span>, <span class="word" data-value="|inv: (XIV) fourteen / четырнадцать">quattuordecim</span>, <span class="word" data-value="|inv: (XV) fifteen / пятнадцать">quīndecim</span>, <span class="word" data-value="|inv: (XVI) sixteen / шестнадцать">sēdecim</span>, <span class="word" data-value="|inv: (XVII) seventeen / семнадцать">septendecim</span>, <span class="word" data-value="|inv: (XVIII) eighteen / восемнадцать">duodēvīgintī</span>, <span class="word" data-value="|inv: (XIX) nineteen / девятнадцать">ūndēvīgintī</span>, vīgintī, vīgintī ūnus, vīgintī duo...”</div>
      <div><span style="white-space:pre">	</span>Hīc magister eum <span class="word" data-value="inter-pellāre: interrupt / перебивать; прерывать">interpellat</span>: “Necesse nōn est omnēs numerōs dīcere; ā vīgintī dīc decimum quemque numerum tantum, Tite!”</div>
      <div><span style="white-space:pre">	</span>Titus: “Vīgintī, trīgintā, <span class="word" data-value="|inv: (XL) forty / сорок">quadrāgintā</span>, <span class="word" data-value="|inv: (L) fifty / пятьдесят">quīnquāgintā</span>, sexāgintā, <span class="word" data-value="|inv: (LXX) seventy / семьдесят">septuāgintā</span>, octōgintā, nōnāgintā, centum.”</div>
      <div><span style="white-space:pre">	</span>Magister: “Bene numerās, Tite. Iam tū, Sexte, dīc numerōs ā centum ad mīlle!”</div>
      <div><span style="white-space:pre">	</span>Sextus: “Longum est <span class="word" data-value="|inv: so many / столько">tot</span> numerōs dīcere!”</div>
      <div><span style="white-space:pre">	</span>Magister: “At satis est decem numerōs dīcere, id est <span class="word" data-value="centēsimus -a -um: hundredth / сотый">centēsimum</span> quemque.”</div>
      <div><span style="white-space:pre">	</span>Sextus: “Centum, ducentī, trecentī, <span class="word" data-value="quadringentī -ae -a: (CD) four hundred / четыреста">quadringentī</span>, <span class="word" data-value="quīngentī -ae -a: (D) five hundred / пятьсот">quīngentī</span>, <span class="word" data-value="sescentī -ae -a: (DC) six hundred / шестьсот">sescentī</span>, <span class="word" data-value="septingentī -ae -a: (DCC) seven hundred / семьсот">septingentī</span>, <span class="word" data-value="octingnetī -ae -a: (DCCC) eight hundred / восемьсот">octingentī</span>, <span class="word" data-value="nōngentī -ae -a: (CM) nine hundred / девятьсот">nōngentī</span>, mīlle.”</div>
      <div><span style="white-space:pre">	</span>Magister: “Quot sunt trīgintā et decem?”</div>
      <div><span style="white-space:pre">	</span>Omnēs puerī simul respondent, nēmō eōrum manum tollit. Titus et Sextus <span class="word" data-value=": in unison / в один голос">ūnō ōre</span> dīcunt: “Quadrāgintā.” Mārcus vērō dīcit: “Quīnquāgintā.” Quod Mārcus dīcit <span class="word" data-value="rēctus -a -um: right, correct / правильный">rēctum</span> nōn est. <span class="word" data-value="respōnsum -ī|n: answer / ответ">Respōnsum</span> Titī et Sextī rēctum est: iī <span class="word" data-value=": right(ly), correctly / правильно">rēctē</span> respondent. Respōnsum Mārcī est <span class="word" data-value="prāvus -a -um: faulty, wrong / неправильный">prāvum</span>: is <span class="word" data-value=": wrongly, amiss / неправильно">prāvē</span> respondet.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Magister Titum et Sextum <span class="word" data-value="laudāre: praise / хвалить">laudat</span>: “Vōs rēctē respondētis, Tite et Sexte. Discipulī prūdentēs atque industriī estis.” Deinde Mārcum interrogat: “Quot sunt trīgintā et septem?”</div>
      <div><span style="white-space:pre">	</span>Mārcus: “Ad hoc rēctē respondēre possum: trīgintā et septem sunt trīgintā septem.”</div>
      <div><span style="white-space:pre">	</span>“Rēctē respondēs, Mārce,” inquit magister. “Quot sunt trīgintā et octō?”</div>
      <div><span style="white-space:pre">	</span>Mārcus: “<span class="word" data-value="facilis -e: easy / лёгкий">Facile</span> est ad hoc respondēre.”</div>
      <div><span style="white-space:pre">	</span>Magister: “Nōn tam facile quam tū putās!”</div>
      <div><span style="white-space:pre">	</span>Mārcus: “Trīgintā et octō sunt trīgintā octō.”</div>
      <div><span style="white-space:pre">	</span>Magister: “Prāvē dīcis! Trīgintā et octō sunt duodēquadrāgintā. Quot sunt trīgintā et novem?”</div>
      <div><span style="white-space:pre">	</span>Mārcus: “Trīgintā novem.”</div>
      <div><span style="white-space:pre">	</span>Magister: “Ō Mārce! Id quoque prāvum est. Trīgintā et novem sunt ūndēquadrāgintā. Cūr nōn <span class="word" data-value="cōgitāre: think, reflect upon / думать, раздумывать">cōgitās</span> antequam respondēs?”</div>
      <div><span style="white-space:pre">	</span>Mārcus: “Semper cōgitō antequam respondeō.”</div>
      <div><span style="white-space:pre">	</span>Magister: “Ergō puer stultus es, Mārce! Cōgitāre nōn potes! Nam stultē et prāvē respondēs!” Magister Mārcum nōn laudat, sed <span class="word" data-value="re-prehendere: censure, reprehend / порицать, упрекать">reprehendit</span>.</div>
      <div><span style="white-space:pre">	</span>Mārcus: “Cūr ego semper ā tē reprehendor, <span class="word" data-value=": never / никогда">numquam</span> laudor? Titus et Sextus semper laudantur, numquam reprehenduntur.”</div>
      <div><span style="white-space:pre">	</span>Magister: “Tū ā mē nōn laudāris, Mārce, quia numquam rēctē respondēs. Semper prāvē respondēs, ergō reprehenderis!”</div>
      <div><span style="white-space:pre">	</span>Mārcus: “At id quod ego interrogor nimis <span class="word" data-value="dif-ficilis -e: difficult / трудный">difficile</span> est. Atque ego semper interrogor!”</div>
      <div><span style="white-space:pre">	</span>Magister: “Tū nōn semper interrogāris, Mārce. Titus et Sextus <span class="word" data-value=": often / часто">saepe</span> interrogantur.”</div>
      <div><span style="white-space:pre">	</span>Mārcus: “Nōn tam saepe quam ego.”</div>
      <div><span style="white-space:pre">	</span>Titus: “Nōs quoque saepe interrogāmur, nec vērō prāvē respondēmus. Itaque nōs ā magistrō laudāmur, nōn reprehendimur.”</div>
      <div><span style="white-space:pre">	</span>Mārcus: “Et cūr vōs semper laudāminī? Quia id quod vōs interrogāminī facile est — ego quoque ad id rēctē respondēre possum. Praetereā magister amīcus est patribus vestrīs, patrī meō inimīcus. Itaque vōs numquam reprehendiminī, <span class="word" data-value=":  although / хотя">quamquam</span> saepe prāvē respondētis; ego vērō numquam laudor, quamquam saepe rēctē respondeō!”</div>
      <div><span style="white-space:pre">	</span>Sextus: “At frāter tuus saepe laudātur, Mārce.”</div>
      <div><span style="white-space:pre">	</span>Magister: “Rēctē dīcis, Sexte: Quīntus bonus discipulus est, et industrius et prūdēns.” Quīntus ā magistrō laudātur, quamquam abest.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Sextus: “Nōnne tū laetāris, Mārce, quod frāter tuus etiam <span class="word" data-value="absēns -entis: absent / отсутствующий">absēns</span> ā magistrō laudātur?”</div>
      <div><span style="white-space:pre">	</span>Mārcus: “Ego nōn laetor cum frāter meus laudātur! Et cūr ille laudātur hodiē? Quia discipulum absentem reprehendere nōn convenit!”</div>
      <div><span style="white-space:pre">	</span>Magister īrātus virgam tollēns “Tacēte, puerī!” inquit. “Nōnne virgam meam verēminī?”</div>
      <div><span style="white-space:pre">	</span>Mārcus: “Nōs nec tē nec virgam tuam verēmur!”</div>
      <div><span style="white-space:pre">	</span>Magister, quī verba Mārcī nōn audit, ex sacculō suō duōs nummōs <span class="word" data-value="prōmere: take out / вынимать, вытаскивать">prōmit</span>, <span class="word" data-value="as assis|m: as (copper coin) / асс (медная монета)">assem</span> et <span class="word" data-value="dēnārius -ī|m: denarius (silver coin) / денарий (серебряная монета)">dēnārium</span>, et “Ecce,” inquit nummōs ostendēns, “as et dēnārius. Ut scītis, ūnus sēstertius est quattuor assēs et ūnus dēnārius quattuor sēstertiī. Quot assēs sunt quattuor sēstertiī, Tite?”</div>
      <div><span style="white-space:pre">	</span>Titus digitīs <span class="word" data-value="com-putāre: calculate, reckon / считать, сосчитывать">computat</span>: “...quattuor... octō... duodecim... sēdecim: quattuor sēstertiī sunt sēdecim assēs.”</div>
      <div><span style="white-space:pre">	</span>Magister: “Et decem dēnāriī quot sēstertiī sunt?”</div>
      <div><span style="white-space:pre">	</span>Titus: “Quadrāgintā.”</div>
      <div><span style="white-space:pre">	</span>Magister: “Quot dēnāriī sunt duodēquīnquāgintā sēstertiī?”</div>
      <div><span style="white-space:pre">	</span>Titus magistrō interrogantī nihil respondet.</div>
      <div><span style="white-space:pre">	</span>Magister: “Respōnsum tuum opperior, Tite. Cūr mihi nōn respondēs?”</div>
      <div><span style="white-space:pre">	</span>Titus: “Nōndum tibi respondeō, quod prīmum cōgitāre <span class="word" data-value="oportēre|impers: (*oportet*) it is proper, it behooves / следует, до́лжно">oportet</span>. Duodēquīnquāgintā est numerus difficilis!”</div>
      <div><span style="white-space:pre">	</span>Sextus manum tollēns “Ego respōnsum sciō,” inquit.</div>
      <div><span style="white-space:pre">	</span>Magister: “Audī, Tite: Sextus dīcit ‘sē respōnsum scīre’. Sed exspectā, Sexte! Nōn oportet respondēre antequam interrogāris.”</div>
      <div><span style="white-space:pre">	</span>Titus: “Duodēquīnquāgintā sēstertiī sunt dēnāriī... quattuordecim? an quīndecim? Nōn <span class="word" data-value="certus -a -um: certain; sure / верный; уверенный">certus</span> sum!” Titus nōn certus, sed <span class="word" data-value="in-certus -a -um: uncertain / неуверенный">incertus</span> est et respōnsum incertum dat magistrō.</div>
      <div><span style="white-space:pre">	</span>Magister: “Respōnsum certum magistrō dare oportet. Respōnsum incertum nūllum respōnsum est. Nunc tibi licet respondēre, Sexte.”</div>
      <div><span style="white-space:pre">	</span>Quamquam difficilis est numerus, Sextus statim rēctē respondet: “Duodēquīnquāgintā sēstertiī sunt duodecim dēnāriī.”</div>
      <div><span style="white-space:pre">	</span>Magister iterum Sextum laudat: “Bene computās, Sexte! Semper rēctē respondēs. Ecce tibi assem dō.” Diodōrus assem dat Sextō et dēnārium in sacculō <span class="word" data-value="re-pōnere: put back / класть обратно, откладывать">repōnit</span>.</div>
      <div><span style="white-space:pre">	</span>Mārcus: “Discipulō tam industriō dēnārium dare oportet. <span class="word" data-value="largus -a -um: generous / щедрый">Largus</span> nōn es, magister. Pecūniam tuam nōn <span class="word" data-value="largīrī: give bountifully, lavish / щедро давать, раздавать, раздаривать">largīris</span>.”</div>
      <div><span style="white-space:pre">	</span>Diodōrus: “Nōn oportet pecūniam largīrī discipulīs.”</div>
      <div><span style="white-space:pre">	</span>Mārcus: “<span class="word" data-value=": why, wherefore / отчего">Quārē</span> igitur tot numerōs difficilēs discimus?”</div>
      <div><span style="white-space:pre">	</span>Magister: “Quia necesse est computāre scīre, ut multīs exemplīs tibi <span class="word" data-value="dē-mōnstrāre: point out, show; prove / (до, по, у)казывать">dēmōnstrāre</span> possum. Sī tria māla ūnō asse cōnstant et tū decem assēs habēs, quot māla emere potes?”</div>
      <div><span style="white-space:pre">	</span>Mārcus: “Tot assēs nōn habeō: nōn tam largus est pater meus; nec mihi licet tot māla emere.”</div>
      <div><span style="white-space:pre">	</span>Magister: “Id nōn dīcō. Ecce aliud exemplum: Sī tū sex assēs cum frātre tuō <span class="word" data-value="partīrī: share; divide / делить(ся)">partīris</span>, quot sunt tibi?”</div>
      <div><span style="white-space:pre">	</span>Mārcus: “Quīnque!”</div>
      <div><span style="white-space:pre">	</span>Magister: “In aequās partēs pecūniam partīrī oportet. Sī vōs sex assēs <span class="word" data-value=": equally / равно, равным образом">aequē</span> partīminī, quot tibi sunt?”</div>
      <div><span style="white-space:pre">	</span>Mārcus: “Pecūniam meam exiguam nōn largior nec partior cum aliīs!”</div>
      <div><span style="white-space:pre">	</span>Postrēmō magister “Ō Mārce!” inquit, “hōc modō nihil tē docēre possum! Tam stultus ac tam piger es quam asinus!”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Persōnae verbī passīvī</i></div>
      <div><br></div>
      <div><span style="white-space:pre">	</span>Ego ā magistrō laud<b><i>or</i></b> = magister mē laudat.</div>
      <div><span style="white-space:pre">	</span>Tū ā magistrō laudā<b><i>ris</i></b> = magister tē laudat.</div>
      <div><span style="white-space:pre">	</span>Nōs ā magistrō laudā<b><i>mur</i></b> = magister nōs laudat.</div>
      <div><span style="white-space:pre">	</span>Vōs ā magistrō laudā<b><i>minī</i></b> = magister vōs laudat.</div>
      <pre style="font-size: 0.85em">			<i>Sing.		Plūr.</i>
	<i>Pers. 1</i>		laud|<b><i>or</b></i>		laudā|<b><i>mur</b></i>
	<i>Pers. 2</i>		laudā|<b><i>ris</b></i>	laudā|<b><i>minī</b></i>
	<i>Pers. 3</i>		laudā|<b><i>tur</b></i>	lauda|<b><i>ntur</b></i></pre>
      <div><i><span style="white-space:pre">	</span>Exempla</i>: [1] iact|<b><i>or</i></b>, iactā|<b><i>mur</i></b>; [2] vide|<b><i>or</i></b>, vidē|<b><i>mur</i></b>; [3] merg|<b><i>or</i></b>, mergi|<b><i>mur</i></b>; [4] audi|<b><i>or</i></b>, audī|<b><i>mur</i></b>.</div>
      <div><span style="white-space:pre">	</span>Nauta, quī flūctibus iact<b><i>ātur</i></b> ac merg<b><i>itur</i></b>: “Flūctibus iact<b><i>or</i></b> ac merg<b><i>or</i></b>! Servā mē, Neptūne, quī prope ades, quamquam nec vid<b><i>ēris</i></b> nec aud<b><i>īris</i></b> ab hominibus.” Neptūnus: “Flūctibus iact<b><i>āris</i></b>, nauta, nec vērō merg<b><i>eris</i></b>! Nam ego adsum, quamquam nec vid<b><i>eor</i></b> nec aud<b><i>ior</i></b>.” Deus ab hominibus nec vid<b><i>ētur</i></b> nec aud<b><i>ītur</i></b>.</div>
      <div><span style="white-space:pre">	</span>Nautae, quī flūctibus iact<b><i>antur</i></b> ac merg<b><i>untur</i></b>: “Flūctibus iact<b><i>āmur</i></b> ас merg<b><i>imur</i></b>! Servāte nōs, ō deī bonī, quī prope adestis, quamquam nec vid<b><i>ēminī</i></b> nec aud<b><i>īminī</i></b> ab hominibus.” Deī: “Flūctibus iact<b><i>āminī</i></b>, nautae, nec vērō merg<b><i>iminī</i></b>! Nam nōs adsumus, quamquam nec vid<b><i>ēmur</i></b> nec aud<b><i>īmur</i></b>.” Deī ab hominibus nec vid<b><i>entur</i></b> nec aud<b><i>iuntur</i></b>.</div>
      <div><br></div>
      <div><span style="white-space:pre">	</span>[1] Ut ‘laud<b><i>or</i></b> laud<b><i>āmur</i></b>’ dēclīnantur verba passīva et dēpōnentia quōrum īnfīnītīvus dēsinit in -<b><i>ārī</i></b>.</div>
      <div><span style="white-space:pre">	</span>[2] Ut ‘vid<b><i>eor</i></b> vid<b><i>ēmur</i></b>’ dēclīnantur verba passīva et dēpōnentia quōrum īnfīnītīvus dēsinit in -<b><i>ērī</i></b>.</div>
      <div><span style="white-space:pre">	</span>[3] Ut ‘merg<b><i>or</i></b> merg<b><i>imur</i></b>’ dēclīnantur verba passīva et dēpōnentia quōrum īnfīnītīvus dēsinit in -<b><i>ī</i></b> (praeter ea quae -<b><i>i</i></b>- habent ante -<b><i>or</i></b> et -<b><i>untur</i></b>, ut ‘cap<b><i>ior</i></b> cap<b><i>iuntur</i></b>’, ‘ēgred<b><i>ior</i></b> ēgred<b><i>iuntur</i></b>’.)</div>
      <div><span style="white-space:pre">	</span>[4] Ut ‘aud<b><i>ior</i></b> aud<b><i>īmur</i></b>’ dēclīnantur verba passīva et dēpōnentia quōrum īnfīnītīvus dēsinit -<b><i>īrī</i></b> (sed ‘or<b><i>īrī</i></b> or<b><i>i</i></b>tur’).</div>
      <div><br></div>
      <div><span style="white-space:pre">	</span><i>Exempla verbōrum dēpōnentium</i>: [1] laet|<b><i>or</i></b>, laetā|<b><i>mur</i></b>; [2] vere|<b><i>or</i></b>, verē|<b><i>mur</i></b>; [3] sequ|<b><i>or</i></b>, sequi|<b><i>mur</i></b>; [4] parti|<b><i>or</i></b>, partī|<b><i>mur</i></b>.</div>
      <div><span style="white-space:pre">	</span>Lȳdia: “Ego Neptūnum nōn vere<b>or</b>. Tūne eum verē<b>ris</b>, nauta?” Nauta: “Omnēs nautae deum maris verē<b>mur</b>.” Lȳdia: “Cūr Neptūnum verē<b>minī</b>?” Nautae Neptūnum vere<b>ntur</b>, Lȳdia eum nōn <span class="word" data-value="@vere*or* = time*ō* @verē*ris* = timē*s* @verē*tur* = time*t* @@verē*mur* = timē*mus* @verē*minī* = timē*tis* @vere*ntur* = time*nt*">verētur</span>.<br></div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" target="_blank" href="https://youtu.be/Yjwui819H8c" data-value=":Озвучка">
          <img src="img/icon-y.png">
        </a>
        <a class="refs__item" target="_blank" href="https://quizlet.com/ru/881633802/xvii-flash-cards/" data-value=":Словарь">
          <img src="img/icon-q.png">
        </a>
        <a class="refs__item" target="_blank" href="https://le-marin.github.io/Grammatica/17-ios88e.pdf" data-value=":Грамматика">
          <img src="img/icon-g.png">
        </a>
        <a class="refs__item" id="refs-switcher" href="#" data-value=":Упражнения">
          <img src="favicon.jpg">
        </a>
      </div>
      <div class="refs refs-2">
        <a class="refs__item" target="_blank" href="https://www.educaplay.com/learning-resources/15660840-pensum_a.html" data-value=":Pénsum A">
          <img src="img/icon-e.png">
        </a>
        <a class="refs__item" target="_blank" href="https://www.educaplay.com/learning-resources/15660987-pensum_b.html" data-value=":Pénsum B">
          <img src="img/icon-e.png">
        </a>
        <a class="refs__item" target="_blank" href="https://le-marin.github.io/Exercitia/#/src/llpsi/capitulum/capit-17" data-value=":Exercitia Latína">
          <img src="/Exercitia/assets/img/bg.jpg">
        </a>
      </div>
    </div>
  </main>
  <script src="js/script.js"></script>
</body>
</html>