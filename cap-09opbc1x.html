<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM IX</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">IX</h1>
    <div class="text">
      <div class="pic image" style="--img: url(img/pastor-et-oves.jpg);"></div>
      <div><br></div>
      <div style="text-align: center;"><b>PÁSTOR ET OVÉS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Hic vir, quī in <span class="word" data-value="campus -ī|m: field / поле">campō</span> ambulat, <span class="word" data-value="pāstor -ōris|m: shepherd / пастух">pāstor</span> Iūliī est. Pāstor nōn sōlus est in campō, nam <span class="word" data-value="canis -is|mf: (*gen pl* -um) dog / собака">canis</span> niger cum eō est et centum <span class="word" data-value="ovis -is|f: sheep / овца">ovēs</span>: ūna ovis nigra et <span class="word" data-value="|inv: (IC) ninety-nine / девяносто девять">ūndēcentum</span> ovēs albae. Pāstor ūnam ovem nigram et multās ovēs albās habet. Is est dominus ovis nigrae et ovium albārum. Pāstor ovī nigrae et ovibus albīs aquam et <span class="word" data-value="cibus -ī|m: food / еда">cibum</span> dat. Cum ūnā ove nigrā et ūndēcentum ovibus albīs pāstor in campō est.</div>
      <div><span style="white-space:pre">	</span>Cibus ovium est <span class="word" data-value="herba -ae|f: grass; herb / трава">herba</span>, quae in campō est. In <span class="word" data-value="rīvus -ī|m: brook, stream / ручей">rīvō</span> est aqua. Ovēs in campō herbam <span class="word" data-value="< ēsse: eat / едят">edunt</span>, et aquam <span class="word" data-value="bibere: drink / пить">bibunt</span> ē rīvō, quī inter campum et <span class="word" data-value="silva -ae|f: forest, wood(s) / лес">silvam</span> est. Canis herbam nōn <span class="word" data-value="< ēsse: eats / ест @vir pānem _ēst_ @virī pānem _edunt_">ēst</span>, neque pāstor herbam ēst. Cibus pāstōris est <span class="word" data-value="pānis -is|m: bread, loaf of bread / хлеб">pānis</span>, quī inest in saccō. Iūlius pāstōrī suō pānem dat. Pāstor canī suō cibum dat: canis ā pāstōre cibum accipit. Itaque canis pāstōrem amat.</div>
      <div><span style="white-space:pre">	</span>In Italiā sunt multī pāstōrēs. Quī viā Appiā Rōmā Brundisium it multōs pāstōrēs videt in campīs. Numerus pāstōrum magnus est. Dominī pāstōribus suīs cibum dant. Canēs ā pāstōribus cibum accipiunt.</div>
      <div><span style="white-space:pre">	</span>Post campum <span class="word" data-value="mōns montis|m: mountain / гора @ūnus mōns @duo mont*ēs*">montēs</span> sunt. Inter montēs sunt <span class="word" data-value="vallis -is|f: valley / долина">vallēs</span>. In campō est <span class="word" data-value="collis -is|m: hill / холм">collis</span>. (Collis est mōns parvus.) In colle <span class="word" data-value="arbor -oris|f: tree / дерево">arbor</span> est. In silvā multae arborēs sunt. Ovēs nōn in silvā neque in monte, sed in campō sunt. In silvā est <span class="word" data-value="lupus -ī|m: wolf / волк">lupus</span>. Pāstor et ovēs lupum timent, nam lupus ovēs ēst. In silvīs et in montibus lupī sunt, in vallibus nūllī sunt lupī.</div>
      <div><span style="white-space:pre">	</span><span class="word" data-value="sōl sōlis|m: sun / солнце">Sōl</span> in <span class="word" data-value="caelum -ī|n: sky / небо">caelō</span> est <span class="word" data-value="|(+ acc): above / над, поверх">suprā</span> campum. In caelō nūlla <span class="word" data-value="nūbēs -is|f: cloud / облако; туча @ūna nūb*ēs* @duae nūb*ēs*">nūbēs</span> vidētur. Caelum est suprā <span class="word" data-value="terra -ae|f: earth; ground / земля">terram</span>. Montēs et vallēs, campī silvaeque sunt in terrā. In caelō sōl et nūbēs sunt, sed suprā hunc campum caelum sine nūbibus est. Itaque sōl <span class="word" data-value="lūcēre: shine / светить, сиять">lūcet</span> in campō.</div>
      <div><span style="white-space:pre">	</span>Pāstor in sōle ambulat. Sub arbore autem <span class="word" data-value="umbra -ae|f: shade; shadow / тень">umbra</span> est. Pāstor, quī nūllam nūbem videt in caelō, cum cane et ovibus ad arborem adit. Pāstor umbram <span class="word" data-value="petere: @1) make for, aim at / бросаться на, устремляться на @2) seek / искать, устремляться к">petit</span>. Etiam ovēs umbram petunt: post pāstōrem ad arborem adeunt. Pāstor ovēs suās ad arborem <span class="word" data-value="dūcere: lead / водить, вести">dūcit</span>.</div>
      <div><span style="white-space:pre">	</span>Ecce pāstor in umbrā arboris <span class="word" data-value="iacēre: lie, be lying down / лежать">iacet</span> cum cane et ovibus. Arbor pāstōrī et canī et ovibus umbram dat; sed ovis nigra cum paucīs aliīs in sōle iacet. Pāstor, quī fessus est, oculōs claudit et dormit. Canis nōn dormit.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span><span class="word" data-value=": while, as long as / пока, в то время как">Dum</span> pāstor in herbā dormit, ovis nigra ab ovibus albīs abit et ad rīvum currit. Ovis nigra ovēs albās <span class="word" data-value="re-linquere: leave / оставлять, покидать">relinquit</span> et rīvum petit; aquam bibit ē rīvō, et in silvam intrat!</div>
      <div><span style="white-space:pre">	</span>Canis <span class="word" data-value="lātrāre: bark / лаять">lātrat</span>: “Bau-bau!” Pāstor oculōs aperit, ovēs aspicit, ovem nigram nōn videt. Pāstor ovēs numerat: “Ūna, duae, trēs, quattuor, quīnque... ūndēcentum.” Numerus ovium est ūndēcentum, nōn centum. Nūllae ovēs albae absunt, sed abest ovis nigra. Pāstor et canis ovēs albās relinquunt et silvam petunt. Pāstor saccum cum pāne in colle relinquit.</div>
      <div><span style="white-space:pre">	</span>Dum cēterae ovēs ā pāstōre numerantur, ovis nigra in magnā silvā, ubi via nūlla est, <span class="word" data-value="errāre: wander; stray / блуждать; заблудиться">errat</span>. Ovis, quae iam procul ā pāstōre cēterīsque ovibus <span class="word" data-value="ab-esse: be away or distant / отстоять, находиться на расстоянии">abest</span>, neque caelum neque sōlem suprā sē videt. Sub arboribus sōl nōn lūcet. Ovis nigra in umbrā est.</div>
      <div><span style="white-space:pre">	</span>In terrā inter arborēs sunt <span class="word" data-value="vestīgium -ī|n: footprint; trace / след">vestīgia</span> lupī. Ubi est lupus <span class="word" data-value="ipse -a -um: oneself / сам">ipse</span>? Nōn procul abest. Ovis vestīgia lupī in terrā videt, neque lupum ipsum videt. Itaque ovis lupum nōn timet. Parva ovis sine <span class="word" data-value="timor -ōris|m: fear / страх, боязнь">timōre</span> inter arborēs errat.</div>
      <div><span style="white-space:pre">	</span>Lupus autem prope ovem est. Pāstor et canis procul ab eā sunt. Lupus, quī cibum nōn habet, per silvam errat. Lupus in silvā cibum <span class="word" data-value="quaerere: look for, seek / искать">quaerit</span>, dum pāstor et canis ovem nigram quaerunt.</div>
      <div><span style="white-space:pre">	</span>Pāstor: “Ubi est ovis nigra? Age! quaere ovem, canis, et <span class="word" data-value="reperīre: find / находить">reperī</span> eam!” Canis ovem quaerit et vestīgia eius in terrā reperit, neque ovem ipsam reperit. Canis lātrat.</div>
      <div><span style="white-space:pre">	</span>Pāstor: “Ecce vestīgia ovis. Ubi est ovis ipsa? <span class="word" data-value="|imp: < *dūcere*">Dūc</span> mē ad eam, canis!” Canis dominum suum per silvam dūcit ad ovem, sed ovis procul abest.</div>
      <div><span style="white-space:pre">	</span>Lupus <span class="word" data-value="ululāre: howl / выть">ululat</span>: “Uhū!” Et ovis et canis lupum audiunt. Canis currit. Ovis cōnsistit et exspectat dum lupus venit. Ovis <span class="word" data-value="bālāre: bleat / блеять">bālat</span>: “Bā-bā!”</div>
      <div><span style="white-space:pre">	</span>Ecce lupus quī ante ovem est. Iam ovis lupum ipsum ante sē videt. Oculī lupī in umbrā lūcent ut gemmae, et <span class="word" data-value="dēns dentis|m: tooth / зуб @ūnus dēns @duo dent*ēs*">dentēs</span> ut margarītae. Parva ovis oculōs claudit et dentēs lupī exspectat. Lupus collum ovis petit dentibus...</div>
      <div><span style="white-space:pre">	</span>Sed ecce canis <span class="word" data-value="ac-currere: (< *ad-currere*) come running / подбегать">accurrit</span>! Lupus sē ab ove vertit ad canem, quī ante lupum cōnsistit et dentēs ostendit. Lupus ululat. Canis lātrat. Ovis bālat.</div>
      <div><span style="white-space:pre">	</span>Pāstor, quī iam prope est, clāmat: “Pete lupum!” Canis <span class="word" data-value="clāmor -ōris|m: cry, shout, loud call / крик, возглас">clāmōrem</span> pāstōris audit, et sine timōre lupum petit. Lupus autem ovem relinquit et montēs petit.</div>
      <div><span style="white-space:pre">	</span>Pāstor quoque accurrit et ovem suam, quae in terrā iacet, aspicit. In collō eius sunt vestīgia dentium lupī! Ovis oculōs aperit et ad pāstōrem suum bālat.</div>
      <div><span style="white-space:pre">	</span>Pāstor laetus ovem in umerōs <span class="word" data-value="im-pōnere: (< *in-pōnere*) put, place (in, on) / возлагать, класть (на)">impōnit</span> eamque portat ad cēterās ovēs, quae sine pāstōre in campō errant.</div>
      <div><span style="white-space:pre">	</span>Procul in monte lupus ululat.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Dēclīnātiō vocābulōrum</i></div>
      <div><br></div>
      <div>[I] <span class="word" data-value="dēclīnātiō -ōnis|f: declension / склонение">Dēclīnātiō</span> prīma.</div>
      <div>Vocābulum ‘īnsula’ <span class="word" data-value="dē-clīnāre: decline / склонять">dēclīnātur</span> hōc <span class="word" data-value="modus -ī|m: manner, way / образ, способ">modō</span>:</div>
      <pre style="font-size: 0.85em"><i>		Singulāris	Plūrālis</i>
      <i>Nōm.</i>	īnsul|<b><i>a</i></b>		īnsul|<b><i>ae</i></b>
      <i>Acc.</i>	īnsul|<b><i>am</i></b>	īnsul|<b><i>ās</i></b>
      <i>Gen.</i>	īnsul|<b><i>ae</i></b>	īnsul|<b><i>ārum</i></b>
      <i>Dat.</i>	īnsul|<b><i>ae</i></b>	īnsul|<b><i>īs</i></b>
      <i>Abl.</i>	īnsul|<b><i>ā</i></b>		īnsul|<b><i>īs</i></b></pre>
      <div>Hōc modō dēclīnantur multa vocābula fēminīna.</div>
      <div><i>Exempla</i>: fēmina, puella, fīlia, domina, ancilla, familia, littera, pecūnia, mēnsa, vīlla, aqua, via, silva, terra, cēt.</div>
      <div><br></div>
      <div>[II] Dēclīnātiō secunda.</div>
      <pre style="font-size: 0.85em"><i>		Sing.		Plūr.		Sing.		Plūr.</i>
      <i>Nom.</i>	serv|<i><b>us</b></i>		serv|<b><i>ī</i></b>		verb|<b><i>um</i></b>		verb|<b><i>a</i></b>
      <i>Acc.</i>	serv|<b><i>um</i></b>		serv|<b><i>ōs</i></b>		verb|<b><i>um</i></b>		verb|<b><i>a</i></b>
      <i>Gen.</i>	serv|<b><i>ī</i></b>		serv|<b><i>ōrum</i></b>	verb|<b><i>ī</i></b>		verb|<b><i>ōrum</i></b>
      <i>Dat.</i>	serv|<b><i>ō</i></b>		serv|<b><i>īs</i></b>		verb|<b><i>ō</i></b>		verb|<b><i>īs</i></b>
      <i>Abl.</i>	serv|<b><i>ō</i></b>		serv|<b><i>īs</i></b>		verb|<b><i>ō</i></b>		verb|<b><i>īs</i></b></pre>
      <div>Ut ‘servus’ dēclīnantur vocābula masculīna: fīlius, dominus, fluvius, numerus, nummus, hortus, nāsus, mūrus, equus, saccus, umerus, amīcus, oculus, campus, rīvus, lupus, cēt.; puer, liber, vir (nōm. sing. sine -<b><i>us</i></b>).</div>
      <div>Ut ‘verbum’ dēclīnantur vocābula neutra: oppidum, exemplum, baculum, ōstium, cubiculum, speculum, mālum, ōrnāmentum, collum, pretium, caelum, vestīgium, cēt.</div>
      <div><br></div>
      <div>[III] Dēclīnātiō tertia.</div>
      <pre style="font-size: 0.85em"><i>		Sing.		Plūr.		Sing.	Plūr.</i>
      <i>Nom.</i>	pāstor		pāstōr|<b><i>ēs</i></b>	ov|<b><i>is</i></b>	ov|<b><i>ēs</i></b>
      <i>Acc.</i>	pāstōr|<b><i>em</i></b>	pāstōr|<b><i>ēs</i></b>	ov|<b><i>em</i></b>	ov|<b><i>ēs</i></b>
      <i>Gen.</i>	pāstōr|<b><i>is</i></b>	pāstōr|<b><i>um</i></b>	ov|<b><i>is</i></b>	ov|<b><i>ium</i></b>
      <i>Dat.</i>	pāstōr|<b><i>ī</i></b>	pāstōr|<b><i>ibus</i></b>	ov|<b><i>ī</i></b>	ov|<b><i>ibus</i></b>
      <i>Abl.</i>	pāstōr|<b><i>e</i></b>	pāstōr|<b><i>ibus</i></b>	ov|<b><i>e</i></b>	ov|<b><i>ibus</i></b></pre>
      <div>Ut ‘pāstor’ dēclīnantur haec vocābula: sōl sōlis, timor -ōris, clāmor -ōris (masc.); arbor -oris (fēm.); cēt.</div>
      <div>Ut ‘ovis’ dēclīnantur haec vocābula: pānis, collis, vallis, canis (gen. plūr. can<b><i>um</i></b>); nūbēs -is (nōm. sing. -<b><i>ēs</i></b>); mōns montis, dēns dentis (nōm. sing. -<i>s</i> &lt; -<i>ts</i>); et alia multa. Fēminīna sunt: ovis, vallis, nūbēs; masculīna: pānis, collis, mōns, dēns.</div>
    </div>
  </main>
  <script src="js/script.js"></script>
</body>
</html>