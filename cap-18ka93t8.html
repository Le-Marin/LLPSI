<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XVIII</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">XVIII</h1>
    <div class="text">
      <div class="pic image" style="--img: url(img/litterae-latinae-1.jpg);"></div>
      <div><br></div>
      <div style="text-align: center;"><b>LITTERAE LATÍNAE</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Discipulī nōn modo numerōs, sed etiam litterās discunt. Parvī discipulī, ut Mārcus et Titus et Sextus, litterās Latīnās discunt. Magnī discipulī litterās Graecās et linguam Graecam discunt. Lingua Graeca difficilis est.</div>
      <div><span style="white-space:pre">	</span>Ecce omnēs litterae Latīnae, quārum numerus est vīgintī trēs, ab A ūsque ad Z: <span class="word" data-value=":ā">A</span>, <span class="word" data-value=":bē">B</span>, <span class="word" data-value=":cē">C</span>, <span class="word" data-value=":dē">D</span>, <span class="word" data-value=":ē">E</span>, <span class="word" data-value=":ef">F</span>, <span class="word" data-value=":gē">G</span>, <span class="word" data-value=":hā">H</span>, <span class="word" data-value=":ī">I</span>, <span class="word" data-value=":kā">K</span>, <span class="word" data-value=":el">L</span>, <span class="word" data-value=":em">M</span>, <span class="word" data-value=":en">N</span>, <span class="word" data-value=":ō">O</span>, <span class="word" data-value=":pē">P</span>, <span class="word" data-value=":cū">Q</span>, <span class="word" data-value=":er">R</span>, <span class="word" data-value=":es">S</span>, <span class="word" data-value=":tē">T</span>, <span class="word" data-value=":ū">V</span>, <span class="word" data-value=":ix">X</span>, <span class="word" data-value=":ȳpsīlon">Y</span>, <span class="word" data-value=":zēta">Z</span>. Litterae sunt aut <span class="word" data-value="vōcālis -is|f: vowel / гласная (буква)">vōcālēs</span> aut <span class="word" data-value="cōnsonāns -antis|f: consonant / согласная (буква)">cōnsonantēs</span>: vōcālēs sunt A, E, I, O, V, Y; cēterae sunt cōnsonantēs. (Etiam I et V cōnsonantēs sunt in vocābulīs IAM, VEL, VOS, QVAM, cēt.)</div>
      <div><span style="white-space:pre">	</span>Litterae Y et Z in vocābulīs Graecīs modo reperiuntur (ut in hōc vocābulō <span class="word" data-value="zephyrus -ī|m: Zephyr, west wind / зефир, западный ветер"><i>zephyrus</i></span>, id est nōmen ventī quī ab occidente flat). Y et Z igitur litterae <span class="word" data-value="rārus -a -um: rare / редкий">rārae</span> sunt in linguā Latīnā, in linguā Graecā <span class="word" data-value="frequēns -entis: numerous, frequent / многочисленный, частый">frequentēs</span>. K littera, quae frequēns est in linguā Graecā, littera Latīna rārissima est, nam K in ūnō vocābulō Latīnō tantum reperītur, id est <i>kalendae</i> (<span class="word" data-value=":item-que">itemque</span> in praenōmine <span class="word" data-value="Kaesō -ōnis| m"><i>Kaesō</i></span>, quod praenōmen Rōmānōrum rārissimum est).</div>
      <div><span style="white-space:pre">	</span>Hoc vocābulum <i>amīca</i> quīnque litterās habet et trēs syllabās: <i>a-mī-ca</i>. Quaeque syllaba vōcālem habet, ergō numerus syllabārum et vōcālium <span class="word" data-value="ī-dem: *ea- i-* (< is ea id + -dem): same / такой же, тот же @_īdem_ numerus ^m^ @_eadem_ littera ^f^ @_idem_ vocābulum ^n^">īdem</span> est. In prīmā et in postrēmā syllabā huius vocābulī eadem vōcālis est: <i>a</i>. Vōcālis est littera quae <span class="word" data-value=": by itself / сам(а, о) по себе">per sē</span> syllabam facere potest, ut <i>a</i> syllabam prīmam facit in vocābulō <i>amīca</i>. Sine vōcālī syllaba <span class="word" data-value="fierī|pass: < *facere* @vōcālis syllabam _facere_ potest @sine vōcālī syllaba _fierī_ nōn potest">fierī</span> nōn potest. Cōnsonāns per sē syllabam nōn facit, sed semper cum vōcālī in eādem syllabā <span class="word" data-value="iungere: join, unite / объединять, соединять">iungitur</span>. In exemplō nostrō <i>m</i> cum <i>ī</i> iungitur in syllabā secundā <i>mī</i>, et <i>c</i> cum <i>a</i> in syllabā tertiā <i>ca</i>.</div>
      <div><span style="white-space:pre">	</span>Cum syllabae iunguntur, vocābula fīunt. Cum vocābula <span class="word" data-value="con-iungere: join, connect / соединять, сочетать">coniunguntur</span>, sententiae fīunt. Ecce duae sententiae: <i>Lingua in ōre inest</i> et <i>Lingua Latīna difficilis est</i>. Vocābulum prīmum <span class="word" data-value="|gen: < *uter -utra- utrum-que*">utrīusque</span> sententiae idem est, sed hoc idem vocābulum duās rēs <span class="word" data-value="varius -a -um: various, different / различный, разнообразный">variās</span> <span class="word" data-value="significāre: indicate, mean / значить, означать">significat</span>. Item varia vocābula <span class="word" data-value="|acc :(ea*m*-dem)">eandem</span> rem vel <span class="word" data-value="|acc :(eu*m*-dem)">eundem</span> hominem significāre possunt, ut <i>ōstium</i> et <i>iānua</i>, <i>dominus</i> et <span class="word" data-value="erus -ī|m: master / хозяин"><i>erus</i></span> (sed <i>erus</i> est vocābulum multō rārius quam dominus).</div>
      <div><span style="white-space:pre">	</span>Quī litterās nescit <span class="word" data-value="legere: read / читать">legere</span> nōn potest. Magister, quī puerōs legere docet, ipse et librōs Latīnōs et Graecōs legere potest, nam is utramque linguam scit. Quōmodo parvus discipulus hanc sententiam legit: <i>Mīles Rōmānus fortiter pugnat</i>? Discipulus quamque litteram cuiusque vocābulī <span class="word" data-value=": so, in this way, thus / так, вот как">sīc</span> legit: “M-I mī, L-E-S les: mī-les; R-O Rō, M-A mā, Rō-mā-, N-V-S nus: Rō-mā-nus...” <span class="word" data-value=": so, in such a way / так, таким образом">Ita</span> quodque vocābulum cuiusque sententiae ā discipulō legitur. (In hāc sententiā vocābulum <i>fortiter</i> novum est, sed quī vocābulum <i>fortis</i> scit, hoc vocābulum quoque <span class="word" data-value="intellegere: understand / понимать">intellegit</span>, nam mīles fortis est mīles quī fortiter pugnat.)</div>
      <div><span style="white-space:pre">	</span>In lūdō puerī nōn modo legere, sed etiam scrībere discunt. Quisque discipulus in tabulā suā scrībit eās sententiās quās magister eī <span class="word" data-value="dictāre: dictate / диктовать">dictat</span>. Ita puerī scrībere discunt.</div>
      <div><br></div>
      <div><img class="pic img" src="img/litterae-latinae-2.png" alt="litterae-latinae-2"></div>
      <div><br></div>
      <div><span style="white-space:pre">	</span>Magister discipulīs imperat: “Prōmite rēgulās vestrās et līneās <span class="word" data-value="rēctus -a -um: straight / прямой">rēctās</span> dūcite in tabulīs. Tum scrībite hanc sententiam: <i>Homō oculōs et nāsum habet</i>.”</div>
      <div><span style="white-space:pre">	</span>Quisque puer stilum et rēgulam prōmit et dūcit līneam rēctam in tabulā suā, tum scrībere incipit. Discipulī eandem sententiam nōn eōdem modō, sed variīs modīs scrībunt. Sextus <span class="word" data-value=": sōlus">ūnus</span> ex tribus puerīs rēctē scrībit: HOMO OCVLOS ET NASVM HABET. Titus sīc scrībit: HOMO HOCVLOS ET NASVM HABET. Mārcus vērō sīc: OMO OCLOS ET NASV ABET.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Magister: “<span class="word" data-value="|imp: dā, date (< *dare*)">Date</span> mihi tabulās, puerī!”</div>
      <div><span style="white-space:pre">	</span>Discipulī magistrō tabulās suās dant. Is tabulam cuiusque puerī in manūs sūmit litterāsque eōrum aspicit. <span class="word" data-value="quālis -e: what sort of / какой (по качеству)">Quālēs</span> sunt litterae Sextī? Pulchrae sunt. Quālēs sunt litterae Mārcī et Titī? Litterae eōrum foedae sunt ac vix legī possunt. Magister suam cuique discipulō tabulam reddit: prīmum Sextō, tum Titō, postrēmō Mārcō, atque “Pulchrē et rēctē scrībis, Sexte,” inquit. “Facile est <span class="word" data-value="tālis -e: such / такой">tālēs</span> litterās legere. At litterae vestrae, Tite et Mārce, legī nōn possunt! Foedē scrībitis, pigrī discipulī!” Magister Titum et Mārcum sevērē reprehendit.</div>
      <div><span style="white-space:pre">	</span>Titus: “Certē <span class="word" data-value="@pulch*er* -chra -chrum @^comp^ pulchrior -ius @^sup^ pulcher*rim*us -a -um">pulcherrimae</span> sunt litterae Sextī, sed meae litterae pulchriōrēs sunt quam Mārcī.”</div>
      <div><span style="white-space:pre">	</span>Magister: “Reddite mihi tabulās, Tite et Mārce!”</div>
      <div><span style="white-space:pre">	</span>Titus et Mārcus tabulās suās reddunt magistrō, quī eās simul aspicit. Magister litterās Titī <span class="word" data-value="com-parāre: compare / сравнивать, сопоставлять">comparat</span> cum litterīs Mārcī, et “Litterae vestrae,” inquit, “aequē foedae sunt: tū, Tite, neque pulchrius neque foedius scrībis quam Mārcus.”</div>
      <div><span style="white-space:pre">	</span>Titus: “At certē rēctius scrībō quam Mārcus.”</div>
      <div><span style="white-space:pre">	</span>Magister: “Facile est rēctius quam Mārcus scrībere, nēmō enim prāvius scrībit quam ille! Nōn oportet sē comparāre cum discipulō <span class="word" data-value="@pig*er* -gra -grum @^comp^ pigrior -ius @^sup^ piger*rim*us -a -um">pigerrimō</span> ac stultissimō! Comparā tē cum Sextō, quī rēctissimē et pulcherrimē scrībit.” Tum sē vertēns ad Mārcum: “Tū nōn modo foedissimē, sed etiam prāvissimē scrībis, Mārce! Nescīs Latīnē scrībere! Puer pigerrimus es atque stultissimus!” Iam Mārcus multō sevērius reprehenditur quam Titus.</div>
      <div><span style="white-space:pre">	</span>Mārcus <i>(parvā vōce ad Titum)</i>: “Magister dīcit ‘mē prāvē scrībere’: ergō litterās meās legere potest.”</div>
      <div><span style="white-space:pre">	</span>At magister, quī verba Mārcī <span class="word" data-value="ex-audīre: hear, perceive / (за, рас)слышать">exaudit</span>, “Litterās tuās <span class="word" data-value="turpis -e: ugly, foul / безобразный, гнусный">turpēs</span>” inquit “legere nōn possum, sed numerāre possum: quattuor litterās <span class="word" data-value="de-esse: (de-est, dē-sunt) be missing / не хватать, недоставать">deesse</span> cernō. Aspice: in vocābulō prīmō et in vocābulō postrēmō eadem littera H deest.”</div>
      <div><span style="white-space:pre">	</span>Mārcus: “At semper dīcō ‘omō abet’.”</div>
      <div><span style="white-space:pre">	</span>Magister: “Nōn semper idem dīcimus atque scrībimus. In vocābulō secundō V deest, in quārtō M. Quid significant haec vocābula turpia <i>oclōs</i> et <i>nāsu</i>? Tālia verba Latīna nōn sunt! Nūllum rēctum est vocābulum praeter ūnum <i>et</i>, atque id vocābulum est frequentissimum et <span class="word" data-value="@faci*l*is -e @^comp^ facilior -ius @^sup^ facil*lim*us -a -um">facillimum</span>! Quattuor <span class="word" data-value="mendum -ī| n: mistake, error / ошибка">menda</span> in quīnque vocābulīs! Nēmō alter in tam brevī sententiā tot menda facit!”</div>
      <div><span style="white-space:pre">	</span>Magister stilō suō <span class="word" data-value="ad-dere: add / добавлять">addit</span> litterās quae dēsunt; ita menda <span class="word" data-value="cor-rigere: correct / править, исправлять">corrigit</span>. Tum vērō “Nec sōlum,” inquit, “prāvē et turpiter, sed etiam nimis leviter scrībis. Hās līneās tenuēs vix cernere possum. Necesse est tē stilum gravius in <span class="word" data-value="cēra -ae|f: wax / воск">cēram</span> premere.” (Discipulī in cērā scrībunt, nam tabulae eōrum cērā operiuntur. Cēra est <span class="word" data-value="māteria -ae|f: material, substance / материал, вещество">māteria</span> <span class="word" data-value="mollis -e: soft / мягкий">mollis</span> quam <span class="word" data-value="apis -is|f: bee / пчела">apēs</span>, <span class="word" data-value="bēstiola -ae|f: (< *bēstia*) small animal; insect / маленькое животное; насекомое">bēstiolae</span> industriae, faciunt.)</div>
      <div><span style="white-space:pre">	</span>Mārcus: “Stilum graviter premō, sed cēra nimis <span class="word" data-value="dūrus -a -um: hard, solid / твёрдый, крепкий, прочный">dūra</span> est. Aliam tabulam dā mihi! Haec cēra prope tam dūra est quam <span class="word" data-value="ferrum -ī|n: iron / железо">ferrum</span>.” (Ferrum est māteria dūra ex quā cultrī, gladiī, stilī aliaeque rēs multae <span class="word" data-value="ef-ficere -iō: (< *ex* + *facere*) make, produce / делать, изготовлять">efficiuntur</span>.)</div>
      <div><span style="white-space:pre">	</span>Magister Mārcō eandem tabulam reddit et “Cēra tua,” inquit, “tam mollis est quam Sextī, et facile est eius litterās legere. Sūme tabulam tuam et scrībe H litteram <span class="word" data-value=": ten times / десять раз, десятикратно">deciēs</span>!”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Mārcus deciēs H scrībit: H H H H H H H H H H. Tum magister eum V <span class="word" data-value=": six times / шесть раз, шестикратно">sexiēs</span> scrībere iubet, et Mārcus, quī eandem litteram <span class="word" data-value=": so many times / столько раз">totiēs</span> scrībere nōn vult, V V V V scrībit. <span class="word" data-value=": how many times / сколько раз @@-iēs [x]: @quot*iēs*? tot*iēs* @dec*iēs* = x 10 @nov*iēs* = x 9 @oct*iēs* = x 8 @sept*iēs* = x 7 @sex*iēs* = x 6 @quīnq*iēs* = x 5">Quotiēs</span> Mārcus V scrībit? Mārcus, ut piger discipulus, <span class="word" data-value=": four times / четырежды">quater</span> tantum V scrībit. Deinde magister eum tōtum vocābulum NASVM quīnquiēs scrībere iubet, et Mārcus scrībit NASVM NASVM NASVM NASV NASV. Mārcus <span class="word" data-value=": thrice, three times / трижды">ter</span> rēctē et <span class="word" data-value=": twice / дважды">bis</span> prāvē scrībit.</div>
      <div><span style="white-space:pre">	</span>Tum Titus, quī duās litterās deesse videt, sīc incipit: “Magister! Mārcus bis...” — cum Mārcus stilum dūrum in partem corporis eius mollissimam premit! Titus tacet nec fīnem sententiae facere audet. Magister vērō hoc nōn <span class="word" data-value="animadvertere: notice / замечать">animadvertit</span>.</div>
      <div><span style="white-space:pre">	</span>Magister: “Iam tōtam sententiam rēctē scrībe!”</div>
      <div><span style="white-space:pre">	</span>Mārcus interrogat: “Quotiēs?”</div>
      <div><span style="white-space:pre">	</span>Magister breviter respondet: “<span class="word" data-value=": once / один раз, единожды, однократно">Semel</span>.”</div>
      <div><span style="white-space:pre">	</span>Mārcus tōtam sententiam iterum ab initiō scrībere incipit: HOMO HOCVLOS...</div>
      <div><span style="white-space:pre">	</span>Magister: “Quid significat <i>hoculōs</i>? Illud vocābulum turpe nōn intellegō!”</div>
      <div><span style="white-space:pre">	</span>Mārcus: “Num hīc quoque littera deest?”</div>
      <div><span style="white-space:pre">	</span>Magister: “Immō vērō nōn deest, at <span class="word" data-value="super-esse: @1) be left / оставаться, быть в остатке @2) be in excess / быть в избытке">superest</span> H littera! Num tū <i>hoculōs</i> dīcis?”</div>
      <div><span style="white-space:pre">	</span>Mārcus, ut puer improbus, magistrō verba sua reddit: “Nōn semper dīcimus idem atque scrībimus!”</div>
      <div><span style="white-space:pre">	</span>Magister: “Tacē, improbe! <span class="word" data-value="dēlēre: delete, efface / стирать, удалять">Dēlē</span> illam litteram!” Mārcus stilum vertit et litteram H dēlet. Simul Titus idem mendum eōdem modō corrigit in suā tabulā, neque vērō magister hoc animadvertit.</div>
      <div><span style="white-space:pre">	</span>Postrēmō Mārcus “Quārē,” inquit, “nōs scrībere docēs, magister? Mihi necesse nōn est scrībere posse. Numquam domī scrībō.”</div>
      <div><span style="white-space:pre">	</span>Magister: “Num pater tuus semper domī est?”</div>
      <div><span style="white-space:pre">	</span>Mārcus: “Nōn semper. Saepe abest pater meus.”</div>
      <div><span style="white-space:pre">	</span>Magister: “Cum pater tuus abest, oportet tē epistulās ad eum scrībere.”</div>
      <div><span style="white-space:pre">	</span>Sextus: “Ego frequentēs epistulās ad patrem meum absentem scrībō.” Sextus puer probus est ac tam <span class="word" data-value="im-piger -gra -grum: (< *in-piger*) active, industrious / усердный, ретивый">impiger</span> quam apis.</div>
      <div><span style="white-space:pre">	</span>Mārcus: “Ego ipse nōn scrībō, sed Zēnōnī dictō. Zēnō est servus doctus quī et Latīnē et <span class="word" data-value=": = Graecam linguam scit">Graecē scit</span>. Īdem servus mihi recitāre solet.”</div>
      <div><span style="white-space:pre">	</span>Magister <span class="word" data-value="calamus -ī|m: reed-pen / перо, палочка для письма (из тростника)">calamum</span> et <span class="word" data-value="charta -ae|f: paper / бумага">chartam</span> prōmit et ipse scrībere incipit; is enim calamō in chartā scrībit, nōn stilō in cērā ut discipulī. (Charta ex <span class="word" data-value="papȳrus -ī|f: papyrus / папирус">papȳrō</span> efficitur, id est ex altā herbā quae in Aegyptō apud Nīlum flūmen reperītur. <i>Charta</i> et <i>papȳrus</i> vocābula Graeca sunt.)</div>
      <div><span style="white-space:pre">	</span>Mārcus magistrum scrībere animadvertit eumque interrogat: “Quid tū scrībis, magister?”</div>
      <div><span style="white-space:pre">	</span>“Epistulam,” inquit ille, “ad patrem tuum scrībō. Breviter scrībō ‘tē esse discipulum improbum’.”</div>
      <div><span style="white-space:pre">	</span>Magistrō scrībente, Mārcus “Prāvē scrībis,” inquit, “syllaba <i>im</i> superest. Dēlē illam syllabam et scrībe <i>discipulum probum</i>!”</div>
      <div><span style="white-space:pre">	</span>Magister: “Tacē, puer improbissime! Nihil dēleō, immō vērō vocābulum addō: ‘tē discipulum improbum atque pigrum esse’ scrībō!”</div>
      <div><span style="white-space:pre">	</span>“Scrībe <i>probum</i> atque <i>impigrum</i>!” inquit Mārcus, nec vērō haec verba ā magistrō audiuntur.</div>
      <div><span style="white-space:pre">	</span>Diodōrus, quī diem epistulae addere vult, discipulōs interrogat: “Quī diēs est hodiē?”</div>
      <div><span style="white-space:pre">	</span>Titus: “Hodiē kalendae Iūniae sunt.”</div>
      <div><span style="white-space:pre">	</span>Magister: “Rēctē dīcis. Kalendae sunt hodiē. Ergō date mihi <span class="word" data-value="mercēs -ēdis|f: wage, fee / плата, гонорар, вознаграждение">mercēdem</span>!” (Mercēs est pecūnia quam magister quōque mēnse ā patribus discipulōrum accipit. Discipulī kalendīs cuiusque mēnsis mercēdem magistrō suō afferre solent.)</div>
      <div><span style="white-space:pre">	</span>Sextus et Titus statim magistrō mercēdem dant. Mārcus vērō mercēdem sēcum nōn fert. Magister, antequam epistulam <span class="word" data-value="signāre: seal, mark with a seal / запечатывать, снабжать печатью">signat</span>, pauca verba addit.</div>
      <div><span style="white-space:pre">	</span>“Quid nunc scrībis?” interrogat Mārcus.</div>
      <div><span style="white-space:pre">	</span>“Scrībō ‘tē mercēdem ad diem nōn afferre’,” respondet magister atque epistulam signat ānulum suum in cēram <span class="word" data-value="< im-primere: (< *in* + *premere*) press into / вдавливать">imprimēns</span>.</div>
      <div><br></div>
      <div><img class="pic img" src="img/litterae-latinae-3.png" alt="litterae-latinae-3"></div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Adverbium</i></div>
      <div><br></div>
      <div><span style="white-space:pre">	</span>Discipulus stult<b><i>us</i></b> est quі stult<i>ē</i> respondet.</div>
      <div><span style="white-space:pre">	</span>Mīles fort<b><i>is</i></b> est quī fort<i>iter</i> pugnat.</div>
      <div><span style="white-space:pre">	</span>‘Stult<b><i>us</i></b>’ et ‘fort<b><i>is</i></b>’ adiectīva sunt. ‘Stult<i>ē</i>’ et ‘fort<i>iter</i>’ sunt <span class="word" data-value="ad-verbium -ī|n: adverb / наречие">adverbia</span>.</div>
      <div><span style="white-space:pre">	</span>Adiectīvum: -<b><i>us</i></b> -<b><i>a</i></b> -<b><i>um</i></b> (dēcl. I/II). Adverbium: -<i>ē</i>.</div>
      <div><span style="white-space:pre">	</span>Adiectīvum: -<b><i>is</i></b> -<b><i>e</i></b> (decl. III). Adverbium: -<i>iter</i>.</div>
      <div><span style="white-space:pre">	</span><i>Exempla</i>:</div>
      <div><span style="white-space:pre">	</span>Sextus rēct<i>ē</i> et pulchr<i>ē</i> scrībit, Titus et Mārcus prāv<i>ē</i> et turp<i>iter</i> scrībunt ac sevēr<i>ē</i> reprehenduntur. Magister Latīn<i>ē</i> et Graec<i>ē</i> scit. Sōl clār<i>ē</i> lūcet. Magister brev<i>iter</i> respondet. Puer crassus nōn lev<i>iter</i>, sed grav<i>iter</i> cadit.</div>
      <div><span style="white-space:pre">	</span>Cert<i>ē</i> Titus rēct<i>ius</i> et pulchr<i>ius</i> scrībit quam Mārcus: nēmō prāv<i>ius</i> aut turp<i>ius</i> scrībit quam ille. Mārcus prāv<i>issimē</i> et turp<i>issimē</i> scrībit, Sextus rēct<i>issimē</i> et pulcher<i>rimē</i>. Nēmō fort<i>ius</i> pugnat quam Rōmānī: Rōmānī fort<i>issimē</i> pugnant.</div>
      <div><span style="white-space:pre">	</span>‘Rēct<i>ius</i>’, ‘fort<i>ius</i>’ est comparātīvus adverbiī, ‘rēct<i>issimē</i>’, ‘fort<i>issimē</i>’ superlātīvus est. Comparātīvus: -<i>ius</i>. Superlātīvus: -<i>issimē</i>.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" target="_blank" href="https://youtu.be/PG7LKFCMLAg" data-value=":Озвучка">
          <img src="img/icon-y.png">
        </a>
        <a class="refs__item" target="_blank" href="https://quizlet.com/ru/893135949/xviii-flash-cards/" data-value=":Словарь">
          <img src="img/icon-q.png">
        </a>
        <a class="refs__item" target="_blank" href="https://le-marin.github.io/Grammatica/18-4l02ld.pdf" data-value=":Грамматика">
          <img src="img/icon-g.png">
        </a>
        <a class="refs__item" id="refs-switcher" href="#" data-value=":Упражнения">
          <img src="favicon.jpg">
        </a>
      </div>
      <div class="refs refs-2">
        <a class="refs__item" target="_blank" href="https://www.educaplay.com/learning-resources/16693615-pensum_a.html" data-value=":Pénsum A">
          <img src="img/icon-e.png">
        </a>
        <a class="refs__item" target="_blank" href="https://www.educaplay.com/learning-resources/16693792-pensum_b.html" data-value=":Pénsum B">
          <img src="img/icon-e.png">
        </a>
        <a class="refs__item" target="_blank" href="https://le-marin.github.io/Exercitia/#/src/llpsi/capitulum/capit-18q26scu" data-value=":Exercitia Latína">
          <img src="/Exercitia/assets/img/bg.jpg">
        </a>
      </div>
    </div>
  </main>
  <script src="js/script.js"></script>
</body>
</html>