<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XI</title>
  <link rel="shortcut icon" href="favicon.jpg">
  <link rel="stylesheet" href="style.css?v=3">
</head>
<body>
  <main class="container">
    <h1 class="heading">XI</h1>
    <div class="text">
      <div class="pic image" style="--img: url(img/corpus-humanum-1.jpg);"></div>
      <div><br></div>
      <div style="text-align: center;"><b>CORPVS HV́MANVM</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span><span class="word" data-value="corpus -oris|n: body / тело">Corpus</span> <span class="word" data-value="hūmānus -a -um: human / человеческий">hūmānum</span> quattuor <span class="word" data-value="membrum -ī|n: limb / конечность">membra</span> habet: duo <span class="word" data-value="bracchium -ī|n: arm / рука">bracchia</span> et duo <span class="word" data-value="crūs crūris|n: leg / нога">crūra</span>. Bracchium membrum est et crūs membrum est. In bracchiō est <span class="word" data-value="manus -ūs|f: (dēcl. 4) hand / рука (кисть) @ūna man*us* @duae man*ūs*">manus</span>, in crūre pēs. Duae manūs et duo pedēs in corpore hūmānō sunt.</div>
      <div><span style="white-space:pre">	</span>In corpore ūnum <span class="word" data-value="caput -itis|n: head / голова">caput</span> est, nōn duo capita. In capite sunt oculī et <span class="word" data-value="auris -is|f: ear / ухо">aurēs</span>, nāsus et <span class="word" data-value="ōs ōris|n: mouth / рот">ōs</span>. <span class="word" data-value="|(+ acc): on (top of); above / поверх; над">Super</span> caput <span class="word" data-value="capillus -ī|m: @1) hair / волосы @2) a hair / волос">capillus</span> est. Capillus virōrum nōn tam longus est quam fēminārum. Suprā oculōs <span class="word" data-value="frōns frontis|f: forehead / лоб">frōns</span> est. <span class="word" data-value="|(+ acc): below / под, ниже">Īnfrā</span> oculōs <span class="word" data-value="gena -ae|f: cheek / щека">genae</span> sunt. Post frontem est <span class="word" data-value="cerebrum -ī|n: brain / мозг">cerebrum</span>. Quī cerebrum parvum habet <span class="word" data-value="stultus -a -um: stupid, foolish / глупый">stultus</span> est. Ōs est inter duo <span class="word" data-value="labrum -ī|n: lip / губа">labra</span>. In ōre <span class="word" data-value="lingua -a|f: @1) tongue / язык (орган)  @2) language / язык">lingua</span> et dentēs īnsunt. Dentēs sunt albī ut margarītae. Lingua et labra <span class="word" data-value="ruber -bra -brum: red / красный">rubra</span> sunt ut rosae.</div>
      <div><span style="white-space:pre">	</span>Hominēs oculīs vident et auribus audiunt. Homō quī oculōs bonōs habet <span class="word" data-value=": well / хорошо">bene</span> videt, quī oculōs malōs habet <span class="word" data-value=": badly, ill / плохо">male</span> videt. Quī aurēs bonās habet bene audit, quī aurēs malās habet male audit. Syra male audit, ea enim aurēs malās habet.</div>
      <div><span style="white-space:pre">	</span>Caput est super collum. Sub collō est <span class="word" data-value="pectus -oris|n: breast / грудь">pectus</span>. In pectore <span class="word" data-value="cor cordis|n: heart / сердце">cor</span> et pulmōnēs sunt. In corde est <span class="word" data-value="sanguis -inis|m: blood / кровь">sanguis</span>, quī per <span class="word" data-value="vēna -ae|f: vein / вена">vēnās</span> ad cor <span class="word" data-value="fluere: flow / течь">fluit</span>. <span class="word" data-value="color -ōris|m: colour / цвет">Color</span> sanguinis est ruber. Īnfrā pulmōnēs est <span class="word" data-value="iecur -oris|n: liver / печень">iecur</span> et <span class="word" data-value="venter -tris|m: belly; stomach / живот; желудок">venter</span>. In ventre cibus est. Cor, pulmōnēs, iecur, venter sunt <span class="word" data-value="viscera -um|n pl: internal organs / внутренние органы">viscera</span> hūmāna.</div>
      <div><span style="white-space:pre">	</span>Homō quī ventrem malum habet <span class="word" data-value=": take food / есть еду">cibum sūmere</span> nōn potest, neque is <span class="word" data-value="sānus -a -um: healthy, well / здоровый">sānus</span>, sed <span class="word" data-value="aeger -gra -grum: sick, ill / больной">aeger</span> est. Homō sānus ventrem bonum, pulmōnēs bonōs, cor bonum habet.</div>
      <div><span style="white-space:pre">	</span><span class="word" data-value="medicus -ī|m: doctor, physician / врач">Medicus</span> ad hominem aegrum venit eumque sānum facit. Medicus est vir quī hominēs aegrōs <span class="word" data-value="sānāre: heal, cure / лечить, исцелять">sānat</span>, sed multī aegrī ā medicō sānārī nōn possunt.</div>
      <div><br></div>
      <div><img class="pic img" src="img/corpus-humanum-2.png" alt="corpus-humanum-2"></div>
      <div><br></div>
      <div><span style="white-space:pre">	</span>Estne sānus Quīntus? Nōn est: pēs eius aeger est. Puer super lectum iacet. Aemilia et Syra apud puerum aegrum sunt. Māter apud eum <span class="word" data-value="sedēre: sit / седеть">sedet</span> manumque eius tenet. Syra nōn sedet, sed apud lectum <span class="word" data-value="stāre: stand / стоять">stat</span>. Quīntus iacet. Aemilia sedet. Syra stat.</div>
      <div><span style="white-space:pre">	</span>Aemilia: “Ecce mālum, Quīnte.”</div>
      <div><span style="white-space:pre">	</span>Aemilia puerō aegrō mālum rubrum dat, neque is mālum ēsse potest. Māter eī <span class="word" data-value="pōculum -ī|n: cup, glass / чаш(к)а, бокал, стакан">pōculum</span> aquae dat.</div>
      <div><span style="white-space:pre">	</span>Aemilia: “Bibe aquam <span class="word" data-value=": only, just / только">modo</span>!”</div>
      <div><span style="white-space:pre">	</span>Māter caput Quīntī sustinet, dum puer aquam bibit.</div>
      <div><span style="white-space:pre">	</span>Aemilia: “Iam dormī, Quīnte! Dormī bene!”</div>
      <div><span style="white-space:pre">	</span>Māter manum pōnit in fronte fīliī: frontem eius <span class="word" data-value="tangere: touch / трогать, касаться">tangit</span>. Quīntus oculōs claudit <span class="word" data-value=": and, and also, and besides / и, и также, а также">atque</span> dormit.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlius, quī cum Syrō servō in ātriō est, imperat: “Ī ad oppidum, Syre, atque medicum <span class="word" data-value="arcessere: call, summon; fetch / призывать; приводить, приносить">arcesse</span>!”</div>
      <div><span style="white-space:pre">	</span>Medicus Tūsculī habitat. Iūlius servum suum Tūsculum īre <span class="word" data-value="iubēre: order, tell / велеть">iubet</span> atque medicum arcessere. Syrus equum ascendit, ad oppidum it, medicum arcessit. Servus cum medicō ad vīllam <span class="word" data-value="re-venīre: come back / возвращаться">revenit</span>.</div>
      <div><span style="white-space:pre">	</span>Medicus interrogat: “Quis <span class="word" data-value="aegrōtāre: be ill / болеть">aegrōtat</span>?”</div>
      <div><span style="white-space:pre">	</span>Iūlius: “Meus Quīntus fīlius aegrōtat; ambulāre nōn potest.”</div>
      <div><span style="white-space:pre">	</span>Medicus: “Cūr ambulāre nōn potest?”</div>
      <div><span style="white-space:pre">	</span>Iūlius: “Quia pēs eius aeger est. Puer stultus est, medice: nīdum in arbore reperit, arborem ascendit, <span class="word" data-value="|(+ abl): (down) from / (вниз) с">dē</span> arbore cadit! Itaque pedem aegrum habet <span class="word" data-value="= neque">nec</span> ambulāre potest. Nec modo <span class="word" data-value=": ped*e* aeger est = ped*em* aegrum habet">pede</span>, sed etiam capite aeger est.”</div>
      <div><span style="white-space:pre">	</span>Iūlius medicum ad cubiculum Quīntī dūcit. Medicus <span class="word" data-value=": = _in_ cubiculum intrat">cubiculum intrat</span>, ad lectum adit atque puerum aspicit. Quīntus <span class="word" data-value="quiētus -a -um: calm, quiet / спокойный; неподвижный">quiētus</span> super lectum iacet nec oculōs aperit. Medicus puerum dormīre videt.</div>
      <div><span style="white-space:pre">	</span>Medicus <span class="word" data-value="dīcere: say / говорить, сказать">dīcit</span>: “Puer dormit.”</div>
      <div><span style="white-space:pre">	</span>Syra, quae male audit, <span class="word" data-value=": that which / то что">id quod</span> medicus dīcit audīre nōn potest; itaque interrogat: “Quid dīcit medicus?”</div>
      <div><span style="white-space:pre">	</span>Aemilia <i>(in aurem Syrae)</i>: “Medicus ‘puerum dormīre’ dīcit.”</div>
      <div><span style="white-space:pre">	</span>Quīntus oculōs aperit atque medicum <span class="word" data-value=": ad-esse">adesse</span> videt. Puer, quī medicum timet, nūllum <span class="word" data-value=": = verbum dīcere">verbum facere</span> audet.</div>
      <div><span style="white-space:pre">	</span>Medicus: “Ōs aperī, puer! Linguam ostende!”</div>
      <div><span style="white-space:pre">	</span>Syra: “Quid dīcit medicus?”</div>
      <div><span style="white-space:pre">	</span>Aemilia: “Medicus Quīntum ōs aperīre atque linguam ostendere iubet.”</div>
      <div><span style="white-space:pre">	</span>Quīntus ōs aperit atque medicō linguam ostendit. Medicus linguam eius rubram esse videt.</div>
      <div><span style="white-space:pre">	</span>Medicus: “Lingua eius rubra est.”</div>
      <div><span style="white-space:pre">	</span>Syra: “Quid dīcit?”</div>
      <div><span style="white-space:pre">	</span>Aemilia: “Dīcit ‘linguam eius rubram esse’.”</div>
      <div><span style="white-space:pre">	</span>Medicus etiam dentēs Quīntī <span class="word" data-value="spectāre: watch; look at / смотреть (на), осматривать">spectat</span> et inter dentēs albōs ūnum nigrum videt. Nōn sānus est dēns quī colōrem nigrum habet.</div>
      <div><span style="white-space:pre">	</span>Medicus: “Puer dentem aegrum habet.”</div>
      <div><span style="white-space:pre">	</span>Quīntus: “Sed dēns nōn <span class="word" data-value="dolēre: @1) hurt / болеть (что-то у кого-то) @2) feel pain / испытывать боль">dolet</span>; ergō dēns aeger nōn est. Pēs dolet — et caput.”</div>
      <div><span style="white-space:pre">	</span>Syra: “Quid dīcunt?”</div>
      <div><span style="white-space:pre">	</span>Aemilia: “Medicus dīcit ‘Quīntum dentem aegrum habēre’, et Quīntus dīcit ‘pedem et caput dolēre, nōn dentem’.”</div>
      <div><span style="white-space:pre">	</span>Iūlius: “Nōn dentem, sed pedem modo sānā, medice!”</div>
      <div><span style="white-space:pre">	</span>Medicus pedem Quīntī spectat atque digitum ad pedem <span class="word" data-value="ap-pōnere: (< *ad-pōnere*) apply, place (on) / приставлять, прикладывать">appōnit</span>: medicus pedem eius tangit. Puer digitum medicī in pede suō <span class="word" data-value="sentīre: feel, sense / чувствовать, ощущать">sentit</span>.</div>
      <div><span style="white-space:pre">	</span>Quīntus: “Ei, ei! Pēs dolet!”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Medicus <i>(ad Iūlium)</i>: “Tenē bracchium puerī!” <i>(ad Aemiliam)</i> “Tenē pōculum sub bracchiō!” <i>(ad Quīntum)</i> “Claude oculōs, puer!” Medicus Quīntum oculōs claudere iubet, quod puer <span class="word" data-value="culter -trī|m: knife / нож">cultrum</span> medicī timet.</div>
      <div><span style="white-space:pre">	</span>Ecce medicus cultrum ad bracchium puerī appōnit. Perterritus Quīntus cultrum medicī sentit in bracchiō, nec oculōs aperīre audet. Capillī <span class="word" data-value="horrēre: bristle, stand on end / щетиниться, стоять дыбом">horrent</span>. Cor <span class="word" data-value="palpitāre: beat, throb / биться, пульсировать">palpitat</span>. Medicus vēnam aperit. Ruber sanguis dē bracchiō in pōculum fluit. Quīntus sanguinem dē bracchiō fluere sentit atque <span class="word" data-value="horrēre: be frightened (of), shudder (at) / ужасаться, содрогаться">horret</span>. Frōns et genae albae sunt ut līlia...</div>
      <div><span style="white-space:pre">	</span>Medicus puerum oculōs aperīre iubet: “Aperī oculōs, puer!” neque Quīntus oculōs aperit. Puer quiētus super lectum iacet ut mortuus.</div>
      <div><span style="white-space:pre">	</span>Syra: “Cūr Quīntus oculōs nōn aperit? Ō deī bonī! Puer mortuus est!”</div>
      <div><span style="white-space:pre">	</span>Quīntus autem spīrat, ergō mortuus nōn est. Sed Syra eum mortuum esse <span class="word" data-value="putāre: think, suppose / думать, полагать">putat</span>, quod eum spīrāre nōn audit. Iūlius et Aemilia fīlium suum quiētum spectant — atque tacent. Medicus manum super pectus puerī impōnit eumque spīrāre et cor eius palpitāre sentit. Medicus: “Puer spīrat et cor eius palpitat.”</div>
      <div><span style="white-space:pre">	</span>Aemilia <span class="word" data-value="gaudēre: be glad, be pleased / радоваться">gaudet</span> quod fīlius vīvit.</div>
      <div><span style="white-space:pre">	</span>Syra: “Quid dīcit medicus?”</div>
      <div><span style="white-space:pre">	</span>Aemilia: “Medicus dīcit ‘Quīntum spīrāre et cor eius palpitāre’. Ergō Quīntus vīvit.”</div>
      <div><span style="white-space:pre">	</span>Syra Quīntum <span class="word" data-value="@Syra gaudet quod Quīnt*us* vīvi*t*. = @Syra Quīnt*um* vīve*re* gaudet.">vīvere</span> gaudet.</div>
      <div><span style="white-space:pre">	</span>Aemilia sanguinem dē bracchiō fīliī <span class="word" data-value="dē-tergēre: wipe off / (вы, с)тирать">dēterget</span>. Iam puer oculōs aperit.</div>
      <div><span style="white-space:pre">	</span>Quīntus: “Ei! Dolet bracchium!”</div>
      <div><span style="white-space:pre">	</span>Māter fīlium vīvum esse videt et audit.</div>
      <div><span style="white-space:pre">	</span>Aemilia imperat: “Aquam arcesse, Syra!” neque ancilla verba dominae audit.</div>
      <div><span style="white-space:pre">	</span>Iūlius: “Domina tē aquam arcessere iubet, Syra!”</div>
      <div><span style="white-space:pre">	</span>Syra abit, atque revenit cum aliō pōculō aquae plēnō. Aemilia pōculum tenet, dum Quīntus bibit.</div>
      <div><span style="white-space:pre">	</span>Medicus: “Iam necesse est puerum dormīre.”</div>
      <div><span style="white-space:pre">	</span>Exit medicus. Quīntus, quī medicum horret, eum <span class="word" data-value=": ab-esse">abesse</span> gaudet.</div>
      <div><span style="white-space:pre">	</span>Iūlius: “Iam fīlius <span class="word" data-value="noster -tra -trum: our, ours / наш">noster</span> nōn modo pede, sed etiam bracchiō aeger est.”</div>
      <div><span style="white-space:pre">	</span>Aemilia: “Ille medicus crassus fīlium nostrum sānāre nōn potest.” Aemilia nōn putat medicum puerum aegrum sānāre posse.</div>
      <div><span style="white-space:pre">	</span>Syra: “Stultus est medicus! Neque cor neque cerebrum habet!”</div>
      <div><span style="white-space:pre">	</span>Syra ‘medicum stultum esse’ dīcit. Iūlius et Aemilia eum stultum esse putant, nōn dīcunt.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Dēclīnātiō  tertia</i></div>
      <div><br></div>
      <div>Mascuīnum et fēminīnum.</div>
      <div><i>Vocābula masculīna</i>:  pāstor,  mercātor,  clāmor,  timor,  color, sōl, āēr,  venter,  leō,  pulmō, homō, pēs, sanguis;  pānis, collis,  piscis,  mōns, dēns, cēt.</div>
      <div><i>Vocābula fēminīna</i>: ovis, vallis, avis, auris, nūbēs, frōns; arbor, vōx, praepositiō, dēclīnātiō, cēt.</div>
      <div><br></div>
      <div>Neutrum.</div>
      <div><i>Vocābula neutra</i>: flūmen, ōs, crūs, corpus, pectus, iecur, caput, cor; viscera (<i>pl</i>); mare, animal, cēt.</div>
      <div>Plūrālis: -<b><i>a</i></b>. Accūsātīvus = nōminātīvus.</div>
      <div>‘Corpus’ et ‘flūmen’ dēclīnantur hōc modō:</div>
      <pre style="font-size: 0.85em">		<i>Sing.		Plūr.			Sing.		Plūr.</i>
      <i>Nom.</i>	corpus		corpor|<b><i>a</i></b>		flūmen		flūmin|<b><i>a</i></b>
      <i>Acc.</i>	corpus		corpor|<b><i>a</i></b>		flūmen		flūmin|<b><i>a</i></b>
      <i>Gen.</i>	corpor|<b><i>is</i></b>	corpor|<b><i>um</i></b>		flūmin|<b><i>is</i></b>	flūmin|<b><i>um</i></b>
      <i>Dat.</i>	corpor|<b><i>ī</i></b>	corpor|<b><i>ibus</i></b>		flūmin|<b><i>ī</i></b>	flūmin|<b><i>ibus</i></b>
      <i>Abl.</i>	corpor|<b><i>e</i></b>	corpor|<b><i>ibus</i></b>		flūmin|<b><i>e</i></b>	flūmin|<b><i>ibus</i></b></pre>
      <div>Ut ‘corpus’ dēclīnantur: pectus -or|is, ōs ōr|is, crūs crūr|is, iecur -or|is (cor cord|is, caput -it|is); plūrālis: viscer|a -um. ‘Mare’ et ‘animal’ hōc modō dēclīnantur:</div>
      <pre style="font-size: 0.85em">		<i>Sing.		Plūr.			Sing.		Plūr.</i>
      <i>Nom.</i>	mar|<b><i>e</i></b>		mar|<b><i>ia</i></b>			animal		animāl|<b><i>ia</i></b>
      <i>Acc.</i>	mar|<b><i>e</i></b>		mar|<b><i>ia</i></b>			animal		animāl|<b><i>ia</i></b>
      <i>Gen.</i>	mar|<b><i>is</i></b>		mar|<b><i>ium</i></b>		<span style="white-space:pre">	</span>animāl|<b><i>is</i></b>	animāl|<b><i>ium</i></b>
      <i>Dat.</i>	mar|<b><i>ī</i></b>		mar|<b><i>ibus</i></b>		animāl|<b><i>ī</i></b>	animāl|<b><i>ibus</i></b>
      <i>Abl.</i>	mar|<b><i>ī</i></b>		mar|<b><i>ibus</i></b>		animāl|<b><i>ī</i></b>	animāl|<b><i>ibus</i></b></pre>
      <div><br></div>
      <div style="text-align: center;"><i>Accūsātīvus cum īnfīnītīvō</i></div>
      <div><br></div>
      <div>Iūlia dormit. Syra Iūli<b><i>am</i></b> dorm<b><i>īre</i></b> videt.</div>
      <div>Syra: “Iūlia dormit.” Syra ‘Iūli<b><i>am</i></b> dorm<b><i>īre</i></b>’ dīcit.</div>
      <div>‘Iūliam dormīre’ est accūsātīvus cum īnfīnītīvō. Accūsātīvus cum īnfīnītīvō pōnitur apud multa verba:</div>
      <div>[1] <i>vidēre</i>, <i>audīre</i>, <i>sentīre</i>: Puer medic<b><i>um</i></b> ad<b><i>esse</i></b> videt. Puerī Iūli<b><i>am</i></b> can<b><i>ere</i></b> audiunt. Medicus puer<b><i>um</i></b> spīr<b><i>āre</i></b> sentit.</div>
      <div>[2] <i>iubēre</i>: Dominus serv<b><i>um</i></b> discēd<b><i>ere</i></b> iubet.</div>
      <div>[3] <i>dīcere</i>: Quīntus ‘ped<b><i>em</i></b> dol<b><i>ēre</i></b>’ dīcit.</div>
      <div>[4] <i>putāre</i>: Syra Quīnt<b><i>um</i></b> mortu<b><i>um</i></b> <b><i>esse</i></b> putat.</div>
      <div>[5] <i>gaudēre</i>: Aemilia fīli<b><i>um</i></b> vīv<b><i>ere</i></b> gaudet.</div>
      <div>[6] <i>necesse esse</i>: Puer<b><i>um</i></b> dorm<b><i>īre</i></b> necesse est.</div>
    </div>
  </main>
  <script src="js/script.js?v=5"></script>
</body>
</html>