<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM III</title>
  <link rel="shortcut icon" href="favicon.jpg">
  <link rel="stylesheet" href="style.css?v=3">
</head>
<body>
  <main class="container">
    <h1 class="heading">III</h1>
    <div class="text">
      <div class="pic image" style="--img: url(img/puer-improbus-1.jpg);"></div>
      <div><br></div>
      <div style="text-align: center;"><b>PVER IMPROBVS</b></div>
      <div><br></div>
      <div style="text-align: center;">I. <span class="word" data-value="scaena -ae|f @1) scene / сцена @2) stage / сцена, подмостки">SCÆNA</span> PRÍMA</div>
      <div><br></div>
      <div><span class="word" data-value="persōna -ae|f:character / персонаж, роль"><i>Persōnae</i></span>: <i>Iūlia</i>, <i>Mārcus</i>, <i>Quīntus</i>.</div>
      <div><br></div>
      <div><span style="white-space:pre">	</span>Iūlia <span class="word" data-value="cantāre:sing / петь">cantat</span>: “Lalla.” Iūlia <span class="word" data-value="laetus -a -um:glad, happy / радостный">laeta</span> est.</div>
      <div><span style="white-space:pre">	</span>Mārcus: “St!” Mārcus laetus nōn est.</div>
      <div><span style="white-space:pre">	</span>Iūlia cantat: “Lalla, lalla.”</div>
      <div><span style="white-space:pre">	</span>Mārcus: “Ssst!” Mārcus <span class="word" data-value="īrātus -a -um:angry / гневный, сердитый">īrātus</span> est.</div>
      <div><span style="white-space:pre">	</span>Iūlia cantat: “Lalla, lalla, lalla.”</div>
      <div><span style="white-space:pre">	</span>Mārcus <span class="word" data-value="-a -am @Iūli*a* cantat. @Mārcus Iūli*am* pulsat.">Iūliam</span> <span class="word" data-value="pulsāre:strike, hit; knock / ударять, стукать; стучать">pulsat</span>.</div>
      <div><span style="white-space:pre">	</span><span class="word" data-value=":now, already / уже, теперь">Iam</span> Iūlia nōn cantat, sed <span class="word" data-value="plōrāre:cry / плакать">plōrat</span>: “Uhuhū!”</div>
      <div><span style="white-space:pre">	</span>Mārcus <span class="word" data-value="rīdēre:laugh / смеяться">rīdet</span>: “Hahahae!”</div>
      <div><br></div>
      <div><img class="pic img" src="img/puer-improbus-2.png" alt="puer-improbus-2"></div>
      <div><br></div>
      <div><span style="white-space:pre">	</span>Quīntus Mārcum <span class="word" data-value="vidēre:see / видеть">videt</span>. Mārcus nōn videt <span class="word" data-value="-us -um @Quīnt*us* Mārcum videt. @Mārcus Quīnt*um* nōn videt.">Quīntum</span>.</div>
      <div><span style="white-space:pre">	</span>Quīntus: “Quid? Mārcus puellam pulsat — et rīdet!”</div>
      <div><span style="white-space:pre">	</span>Quīntus īrātus est et Mārcum pulsat! Iam nōn rīdet Mārcus. Mārcus īrātus pulsat Quīntum.</div>
      <div><span style="white-space:pre">	</span>Iūlia: “Ubi est māter?” Iūlia Aemiliam nōn videt.</div>
      <div><span style="white-space:pre">	</span>Iūlia Aemiliam <span class="word" data-value="vocāre:call / звать">vocat</span>: “Māter! Mārcus Quīntum pulsat!”</div>
      <div><span style="white-space:pre">	</span>Mārcus <i>(īrātus)</i>: “St!” Mārcus Iūliam pulsat.</div>
      <div><span style="white-space:pre">	</span>Iūlia plōrat et Aemiliam vocat: “<span class="word" data-value="mamma -ae|f:mum, mom / мама">Mamma</span>! Mam-ma! Mārcus <span class="word" data-value="|acc:me / меня">mē</span> pulsat!”</div>
      <div><span style="white-space:pre">	</span>Aemilia <span class="word" data-value="venīre:come / приходить">venit</span>.</div>
      <div><br></div>
      <div><img class="pic img" src="img/puer-improbus-3.png" alt="puer-improbus-3"></div>
      <div><br></div>
      <div style="text-align: center;">II. SCÆNA SECVNDA</div>
      <div><br></div>
      <div><i>Persōnae</i>: <i>Aemilia</i>, <i>Iūlia</i>, <i>Mārcus</i>, <i>Quīntus</i>.</div>
      <div><br></div>
      <div><span style="white-space:pre">	</span>Aemilia <span class="word" data-value="interrogāre:ask / спрашивать">interrogat</span>: “Quis mē vocat?”</div>
      <div><span style="white-space:pre">	</span>Quīntus <span class="word" data-value="respondēre:answer / отвечать">respondet</span>: “Iūlia <span class="word" data-value="|acc: you (sg) / тебя">tē</span> vocat.”</div>
      <div><span style="white-space:pre">	</span>Aemilia Quīntum interrogat: “<span class="word" data-value=":why / почему">Cūr</span> Iūlia plōrat?”</div>
      <div><span style="white-space:pre">	</span>Quīntus respondet: “Iūlia plōrat, <span class="word" data-value=":because / потому что, так как">quia</span> Mārcus <span class="word" data-value="|f acc:her / её @e*am* : Iūli*am*">eam</span> pulsat.”</div>
      <div><span style="white-space:pre">	</span>Aemilia: “Quid? Puer parvam puellam pulsat? Fū! Cūr Mārcus Iūliam pulsat?”</div>
      <div><span style="white-space:pre">	</span>Quīntus: “Quia Iūlia cantat.”</div>
      <div><span style="white-space:pre">	</span>Aemilia: “Ō Iūlia, mea parva fīlia! Mārcus puer <span class="word" data-value="probus -a -um:good, proper / хороший, порядочный">probus</span> nōn est; Mārcus est puer <span class="word" data-value="im-probus -a -um:bad, wicked / негодный, дурной">improbus</span>!”</div>
      <div><span style="white-space:pre">	</span>Quīntus: “Iūlia puella proba est.”</div>
      <div><span style="white-space:pre">	</span>Aemilia Quīntum interrogat: “Ubi est Iūlius? Cūr nōn venit?” Aemilia Iūlium nōn videt.</div>
      <div><span style="white-space:pre">	</span>Respondet Mārcus: “Pater <span class="word" data-value="dormīre:sleep / спать">dormit</span>.”</div>
      <div><span style="white-space:pre">	</span>Quīntus: “Māter nōn tē, sed mē interrogat!”</div>
      <div><span style="white-space:pre">	</span>Aemilia: “St, puerī! Ubi est pater?”</div>
      <div><span style="white-space:pre">	</span>Quīntus: “Pater nōn <span class="word" data-value=":here / здесь">hīc</span> est, sed Mārcus hīc est.”</div>
      <div><span style="white-space:pre">	</span>Quīntus Iūlium vocat: “Pater! Pa-ter!”</div>
      <div><br></div>
      <div><img class="pic img" src="img/puer-improbus-4.png" alt="puer-improbus-4"></div>
      <div><br></div>
      <div><span style="white-space:pre">	</span>Iūlius Quīntum nōn <span class="word" data-value="audīre @1) hear / слышать @2) listen / слушать">audit</span> <span class="word" data-value="ne-que: and not, but not, nor / и не, но не">neque</span> venit. Cūr Iūlius Quīntum nōn audit? Iūlius <span class="word" data-value="|m acc:him / его @e*um* : Quīnt*um*">eum</span> nōn audit, quia dormit.</div>
      <div><span style="white-space:pre">	</span>Mārcus: “Hahae! Pater dormit neque tē audit.”</div>
      <div><span style="white-space:pre">	</span>Aemilia: “Fū, puer!” Aemilia īrāta est. Māter fīlium <span class="word" data-value="verberāre:beat, flog / бить, пороть">verberat</span>: tux-tax, tux-tax...</div>
      <div><span style="white-space:pre">	</span>Mārcus plōrat: “Uhuhū!”</div>
      <div><span style="white-space:pre">	</span>Iūlius eum audit. Iam nōn dormit pater.</div>
      <div><br></div>
      <div><img class="pic img" src="img/puer-improbus-5.png" alt="puer-improbus-5"></div>
      <div><br></div>
      <div style="text-align: center;">III. SCÆNA TERTIA</div>
      <div><br></div>
      <div><i>Persōnae</i>: <i>Iūlius</i>, <i>Aemilia</i>, <i>Iūlia</i>, <i>Mārcus</i>, <i>Quīntus</i>.</div>
      <div><br></div>
      <div><span style="white-space:pre">	</span>Quīntus: “Pater venit.”</div>
      <div><span style="white-space:pre">	</span>Aemilia Quīntum nōn audit, quia Mārcus plōrat.</div>
      <div><span style="white-space:pre">	</span>Iūlius Quīntum videt <span class="word" data-value="@eum-que">eumque</span> interrogat: “Cūr Mārcus plōrat?”</div>
      <div><span style="white-space:pre">	</span>Quīntus respondet: “Mārcus plōrat, quia māter eum verberat.”</div>
      <div><span style="white-space:pre">	</span>Iūlius: “Sed cūr māter Mārcum verberat?”</div>
      <div><span style="white-space:pre">	</span>Quīntus: “Mārcum verberat, quia puer improbus est. Mārcus parvam puellam pulsat!”</div>
      <div><span style="white-space:pre">	</span>Iūlia: “Mamma! Pater hīc est.” Aemilia Iūlium videt.</div>
      <div><span style="white-space:pre">	</span>Aemilia: “Tuus Mārcus fīlius improbus est!”</div>
      <div><span style="white-space:pre">	</span>Iūlius: “Fū, puer! Puer probus nōn pulsat puellam. Puer <span class="word" data-value="|m:who, that / который">quī</span> parvam puellam pulsat improbus est!”</div>
      <div><span style="white-space:pre">	</span>Iūlius īrātus puerum improbum verberat: tux-tax, tux-tax, tux-tax...</div>
      <div><span style="white-space:pre">	</span>Mārcus plōrat.</div>
      <div><span style="white-space:pre">	</span>Quīntus laetus est et rīdet. Iūlia laeta nōn est neque rīdet. Cūr nōn laeta est Iūlia? Nōn laeta est, quia Mārcus plōrat. Iūlia est puella proba!</div>
      <div><br></div>
      <div><img class="pic img" src="img/puer-improbus-6.png" alt="puer-improbus-6"></div>
      <div><br></div>
      <div><span style="white-space:pre">	</span>Puer rīdet. Puella plōrat. Quis est puer quī rīdet? Puer quī rīdet est Mārcus. Quae est puella <span class="word" data-value="|f:who, that / которая @puer _quī_ rīdet @puella _quae_ plōrat">quae</span> plōrat? Puella quae plōrat est Iūlia.</div>
      <div><span style="white-space:pre">	</span>Mārcus, quī puellam pulsat, puer improbus est. Puella <span class="word" data-value="|acc: < *quae*: whom, that / которую">quam</span> Mārcus pulsat est Iūlia. Iūlia Aemiliam vocat. Aemilia, quam Iūlia vocat, māter līberōrum est. Aemilia puerum verberat. Puer <span class="word" data-value="|acc: < *quī*: whom, that / которого @puer _quem_ Aemilia verberat @puella _quam_ Mārcus pulsat">quem</span> Aemilia verberat est Mārcus.</div>
      <div><span style="white-space:pre">	</span><span class="word" data-value="|acc:< *quis*: whom? / кого?">Quem</span> vocat Quīntus? Quīntus Iūlium vocat. Iūlius, quem Quīntus vocat, pater līberōrum est. Iūlius Quīntum nōn audit. Quem audit Iūlius? Iūlius Mārcum audit. Puer quem Iūlius audit est Mārcus.</div>
      <div><span style="white-space:pre">	</span>Puella quae cantat laeta est. Puella quae plōrat nōn est laeta. Puer quī puellam pulsat improbus est.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Nōminātīvus et accūsātīvus</i></div>
      <div><br></div>
      <div><i>Masculīnum</i>:</div>
      <div>Mārc<b><i>us</i></b> rīdet. Quīntus Mārc<b><i>um</i></b> pulsat.</div>
      <div>Mārcus Quīnt<b><i>um</i></b> pulsat. Quīnt<b><i>us</i></b> plōrat.</div>
      <div>‘Mārc<b><i>us</i></b>’ <span class="word" data-value="nōminātīvus -ī|m: nominative case / именительный падеж">nōminātīvus</span> est. ‘Mārc<b><i>um</i></b>’ <span class="word" data-value="accūsātīvus -ī|m: accusative case / винительный падеж">accūsātīvus</span> est. ‘Quīnt<b><i>um</i></b>’ est accūsātīvus, ‘Quīnt<b><i>us</i></b>’ nōminātīvus. Nōminātīvus: -<b><i>us </i></b>(-<i>er</i>). Accūsātīvus: -<b><i>um</i></b>.</div>
      <div><i>Exempla</i>: Iūlius, Iūlium; fīlius, fīlium; puer, puerum; eum.</div>
      <div><br></div>
      <div><i>Fēminīnum</i>:</div>
      <div>Iūli<b><i>a</i></b> cantat. Mārcus Iūli<b><i>am</i></b> pulsat.</div>
      <div>Iūlia Aemili<b><i>am</i></b> vocat. Aemili<b><i>a</i></b> venit.</div>
      <div>‘Iūli<b><i>a</i></b>’, ‘Aemili<b><i>a</i></b>’ nōminātīvus est. ‘Iūli<b><i>am</i></b>’, ‘Aemili<b><i>am</i></b>’ accūsātīvus est. Nōminātīvus: -<b><i>a</i></b>. Accūsātīvus: -<b><i>am</i></b>.</div>
      <div><i>Exempla</i>: puella, puellam; parva, parvam; eam.</div>
      <div><br></div>
      <div style="text-align: center;"><i>Verbum</i></div>
      <div><br></div>
      <div>Iūlia <b><i>cantat</i></b>, Mārcus <b><i>rīdet</i></b>. Iūlius <b><i>dormit</i></b>.</div>
      <div>‘Cantat’ <span class="word" data-value="verbum -ī|n: verb / глагол">verbum</span> est. ‘Cantat’, ‘rīdet’, ‘dormit’ tria verba sunt.</div>
      <div><i>Exempla</i>: cant<b><i>at</i></b>, puls<b><i>at</i></b>, plōr<b><i>at</i></b>, voc<b><i>at</i></b>, interrog<b><i>at</i></b>, verber<b><i>at</i></b> (-at); rīd<b><i>et</i></b>, vid<b><i>et</i></b>, respond<b><i>et</i></b> (-et); dorm<b><i>it</i></b>, ven<b><i>it</i></b>, aud<b><i>it</i></b> (-it).</div>
      <pre style="font-size:0.85em">
      <i>Nōminātīvus</i>:		<i>Accūsātīvus</i>:		<i>Verbum</i>:
      Mārcus			Iūliam			pulsat.
      Quīntus			Mārcum			videt.
      Iūlia			Aemiliam		vocat.
      Aemilia			Quīntum			interrogat:
      “Quis			mē			vocat?”
      Quīntus						respondet:
      “Iūlia			tē			vocat.
      Mārcus			eam			pulsat.”
      Aemilia			puerum			verberat.
      Mārcus						plōrat.
      Iūlius			eum			audit.
      Iūlius						venit.
      “Puer probus		parvam puellam		nōn pulsat!”
      Iūlius īrātus		puerum improbum		verberat.</pre>
    </div>
  </main>
  <script src="js/script.js?v=5"></script>
</body>
</html>