<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XII</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">XII</h1>
    <div class="text">
      <div class="pic image" style="--img: url(img/miles-romanus-1.png);"></div>
      <div><br></div>
      <div style="text-align: center;"><b>MÍLES RÓMÁNVS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Quīntus est <span class="word" data-value="frāter -trī|m: brother / брат">frāter</span> Mārcī. Iūlia <span class="word" data-value="soror -ōris|f: sister / сестра">soror</span> eius est. Mārcus et Quīntus frātrēs Iūliae sunt. Mārcus patrem et mātrem, frātrem et sorōrem habet. <span class="word" data-value="nōmen -inis|n: name, name of the gens / имя, родовое имя">Nōmen</span> patris est ‘Iūlius’, mātris ‘Aemilia’; ‘Quīntus’ est nōmen frātris, ‘Iūlia’ sorōris.</div>
      <div><span style="white-space:pre">	</span><span class="word" data-value=":Mārc*ō* _(dat)_ ūna soror est = Mārcus ūnam sorōrem habet">Mārcō</span> ūna soror est. Iūliae duo frātrēs sunt. Nōmina frātrum sunt ‘Mārcus’ et ‘Quīntus’. Patrī et mātrī ūna fīlia et duo fīliī sunt.</div>
      <div><span style="white-space:pre">	</span>Mātrī ‘Aemilia’ nōmen est. Quod nōmen est patrī? Eī nōmen est ‘Lūcius Iūlius Balbus’. Virō Rōmānō tria nōmina sunt. ‘Lūcius’ est <span class="word" data-value="prae-nōmen -inis|n: first name / личное имя (ставившееся впереди *nōmen* и обозначавшееся обыкновенно инициалом)">praenōmen</span>, id est nōmen prīmum; ‘Balbus’ <span class="word" data-value="co-gnōmen -inis|n: @1) last name, family name / фамильное имя (присоединявшееся к родовому *nōmen*) @2) = *agnōmen* nickname / прозвание">cognōmen</span> est. Fīliīs nōmina sunt ‘Mārcus Iūlius Balbus’ et ‘Quīntus Iūlius Balbus’. ‘Mārcus’ et ‘Quīntus’ praenōmina sunt fīliōrum. Alia praenōmina Latīna sunt ‘<span class="word" data-value=":A.">Aulus</span>’, ‘<span class="word" data-value=":D.">Decimus</span>’, ‘<span class="word" data-value=":C.">Gāius</span>’, ‘<span class="word" data-value=":P.">Pūblius</span>’, ‘<span class="word" data-value=":Sex.">Sextus</span>’, ‘<span class="word" data-value=":T.">Titus</span>’.</div>
      <div><span style="white-space:pre">	</span>Aemiliae est ūnus frāter, cui ‘Aemilius’ nōmen est (praenōmen ‘Pūblius’, cognōmen ‘Paulus’). Frāter Aemiliae est <span class="word" data-value="avunculus -ī|m: uncle (on mother's side) / дядя (по матери)">avunculus</span> līberōrum. Aemilius autem procul ā sorōre suā abest. Itaque <span class="word" data-value="trīstis -e: sad / печальный, грустный">trīstis</span> est Aemilia, quae frātrem suum amat.</div>
      <div><span style="white-space:pre">	</span>Mārcus et Iūlia mātrem suam trīstem in hortum exīre vident et patrem interrogant: “Cūr māter nostra trīstis est?”</div>
      <div><span style="white-space:pre">	</span>Iūlius: “Māter <span class="word" data-value="vester -tra -trum: your (*pl*) / ваш">vestra</span> trīstis est, quod Aemilius procul ab eā abest. Aemilius avunculus vester est, <span class="word" data-value=": that is / то есть">id est</span> frāter mātris. Māter trīstis est, quod frātrem suum vidēre nōn potest.”</div>
      <div><span style="white-space:pre">	</span>Mārcus: “Ubi est avunculus noster?”</div>
      <div><span style="white-space:pre">	</span>Iūlius: “Avunculus vester est in Germāniā. Aemilius <span class="word" data-value="mīles -itis|m: soldier / солдат, воин">mīles</span> est. In Germāniā multī sunt mīlitēs Rōmānī.”</div>
      <div><span style="white-space:pre">	</span>Iūlia: “Quid est mīles?”</div>
      <div><span style="white-space:pre">	</span>Iūlius: “Mīles est vir quī <span class="word" data-value="scūtum -ī|n: shield / щит">scūtum</span> et <span class="word" data-value="gladius -ī|m: sword / меч">gladium</span> et <span class="word" data-value="pīlum -ī|n: spear, javelin / метательное копьё, дротик">pīlum</span> <span class="word" data-value="< ferre: brings; carries; bears / носит, несёт">fert</span>. Scūtum et gladius et pīlum sunt <span class="word" data-value="arma -ōrum|n pl: arms / вооружение; воинское снаряжение">arma</span> mīlitis Rōmānī. Mīles est vir <span class="word" data-value="armātus -a -um: armed / вооружённый">armātus</span>.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlia: “Quid agunt mīlitēs Rōmānī in Germāniā?”</div>
      <div><span style="white-space:pre">	</span>Iūlius: “Mīlitēs nostrī in Germāniā <span class="word" data-value="pugnāre: fight / драться; сражаться">pugnant</span>.”</div>
      <div><span style="white-space:pre">	</span>Iūlia: “Meī quoque frātrēs pugnant.”</div>
      <div><span style="white-space:pre">	</span>Iūlius: “Puerī <span class="word" data-value="pugnus -ī|m: fist / кулак">pugnīs</span>, nōn armīs pugnant. Mīlitēs pugnant gladiīs, pīlīs, <span class="word" data-value="hasta -ae|f: lance / копьё">hastīs</span>.”</div>
      <div><span style="white-space:pre">	</span>Mārcus: “Num Aemilius et hastam et pīlum fert?”</div>
      <div><span style="white-space:pre">	</span>Iūlius: “Aemilius pīlum tantum fert, is enim <span class="word" data-value="pedes -itis|m: foot soldier / пехотинец">pedes</span> est, nōn <span class="word" data-value="eques -itis|m: horseman / всадник; кавалерист">eques</span>. Eques est mīles quī ex equō pugnat; quī pedibus pugnat pedes est. Equitēs hastās, peditēs pīla <span class="word" data-value="< ferre: bring; carry; bear / носят, несут">ferunt</span>. Pīlum nōn tam longum est quam hasta, neque gladius peditis tam longus est quam gladius equitis. Pīlum Aemiliī sex <span class="word" data-value="pēs pedis|m: Roman foot (29,6 cm) / римский фут (29,6 см)">pedēs</span> longum est.”</div>
      <div><span style="white-space:pre">	</span>Mārcus: “Quam longus est gladius eius?”</div>
      <div><span style="white-space:pre">	</span>Iūlius: “Duōs pedēs longus est.”</div>
      <div><span style="white-space:pre">	</span>Mārcus: “Duōs pedēs tantum? Cūr tam <span class="word" data-value="brevis -e: short / короткий">brevis</span> est gladius?”</div>
      <div><span style="white-space:pre">	</span>Iūlius: “Quod gladius brevis nōn tam <span class="word" data-value="gravis -e: heavy / тяжёлый">gravis</span> est quam gladius longus. Gladius equitis longior et gravior est quam peditis. Pedes, quī pedibus it multaque alia arma fert, gladium longum et gravem <span class="word" data-value="ferre: > *fert*, *ferunt*">ferre</span> nōn potest; itaque gladius eius brevis et <span class="word" data-value="levis -e: light / лёгкий">levis</span> est — brevior et levior quam is quī ab equite fertur. Etiam gladiī quī ā Germānīs feruntur longiōrēs et graviōrēs sunt quam Rōmānōrum ac pīla eōrum longiōra et graviōra quam nostra sunt.”</div>
      <div><span style="white-space:pre">	</span>Iūlia: “Quī sunt Germānī?”</div>
      <div><span style="white-space:pre">	</span>Iūlius: “Germānī sunt hominēs <span class="word" data-value="barbarus -a -um: foreign, barbarian / чужеземный, варварский">barbarī</span> quī Germāniam <span class="word" data-value="in-colere: inhabit / населять">incolunt</span>. Germānia est magna terra nōn procul ā Galliā; Gallia autem prōvincia Rōmāna est, ut Hispānia, Syria, Aegyptus. Prōvincia est <span class="word" data-value="pars partis|f: part / часть">pars</span> imperiī Rōmānī, ut membrum pars corporis est; Rōma enim caput imperiī est, prōvinciae membra sunt. Germānia nōn est prōvincia Rōmāna. Flūmen Rhēnus Germāniam ā Galliā prōvinciā <span class="word" data-value="dīvidere: divide; separate / делить, (от, раз)делять">dīvidit</span>. Rhēnus ac Dānuvius flūmina, quae Germāniam ab imperiō Rōmānō dīvidunt, <span class="word" data-value="fīnis -is|m: @1) boundry / граница @2) limit; end / предел; конец">fīnēs</span> imperiī nostrī sunt. Germānia est patria Germānōrum, ut Rōma nostra <span class="word" data-value="patria -ae|f: motherland, native country / родина, отечество">patria</span> est.”</div>
      <div><span style="white-space:pre">	</span>Iūlia: “Cūr mīlitēs Rōmānī <span class="word" data-value="|(+ acc): against / против">contrā</span> Germānōs pugnant? Suntne Germānī hominēs improbī?”</div>
      <div><span style="white-space:pre">	</span>Iūlius: “Mīlitēs nostrī contrā Germānōs pugnant, quod Germānī amīcī Rōmānōrum nōn sunt nec Rōmānīs pārent. Germānī <span class="word" data-value="hostis -is|mf: enemy / враг">hostēs</span> Rōmānōrum sunt, <span class="word" data-value="= atque: @--ac-- before consonants and *h* / перед согласными и *h* @--atque-- before vowels and consonants / перед гласными и согласными">ac</span> <span class="word" data-value="bellum -ī|n: war / война">bellum</span> est inter Germānōs et Rōmānōs. Germānī <span class="word" data-value="exercitus -ūs|m: army / войско, армия">exercitum</span> nostrum <span class="word" data-value="op-pugnāre: attack; assail / атаковать, нападать на">oppugnant</span>.”</div>
      <div><span style="white-space:pre">	</span>Iūlia: “Quid est ‘exercitus’?”</div>
      <div><span style="white-space:pre">	</span>Iūlius: “Exercitus est magnus numerus mīlitum quī contrā hostēs dūcitur. Quī exercitum dūcit <span class="word" data-value="dux ducis|m: leader, chief, general / командир, полководец, военачальник">dux</span> exercitūs est. Dux exercituī imperat, exercitus ducī suō pāret, nam dux ab exercitū <span class="word" data-value="metuere: fear / страшиться">metuitur</span>.</div>
      <div><span style="white-space:pre">	</span>In Germāniā et in Britanniā sunt magnī exercitūs Rōmānī quī contrā exercitūs hostium pugnant. Mīlitēs et ducēs exercituum Rōmānōrum ab hostibus metuuntur. In Hispāniā et in Galliā nōn multī sunt mīlitēs Rōmānī, nam Hispānī et Gallī, quī eās prōvinciās incolunt, iam exercitibus nostrīs pārent. In exercitibus Rōmānīs etiam Hispānī et Gallī multī <span class="word" data-value="mīlitāre: serve as a soldier / служить, нести военную службу">mīlitant</span>, quī et alia arma et <span class="word" data-value="arcus -ūs|m: bow / лук">arcūs</span> <span class="word" data-value="sagitta -ae|f: arrow / стрела">sagittās</span>que ferunt.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Iūlia: “Ubi habitat Aemilius?”</div>
      <div><span style="white-space:pre">	</span>Iūlius: “Aemilius in <span class="word" data-value="castra -ōrum|n pl: camp / лагерь">castrīs</span> habitat mīlle <span class="word" data-value="passus -ūs|m: @1) step / шаг @2) pace (1.48 m) / двойной шаг (1,48 м) @*mīlle passūs* Roman mile (1.48 km) / римская миля (1.48 км)">passūs</span> ā fīne imperiī. Castra sunt mīlitum oppidum.”</div>
      <div><br></div>
      <div><img class="pic img" src="img/miles-romanus-2.png" alt="miles-romanus-2"></div>
      <div><br></div>
      <div><span style="white-space:pre">	</span>Mārcus: “Quam longus est passus?”</div>
      <div><span style="white-space:pre">	</span>Iūlius: “Ūnus passus est quīnque pedēs, ergō mīlle passūs sunt quīnque <span class="word" data-value="mīlia -ium|n pl: < *mīlle* @mīlle (M) homin*ēs* @duo mīlia (MM) homin*um*">mīlia</span> pedum. In castrīs Aemiliī sex mīlia mīlitum habitant. Nūllae fēminae aut puerī illīc habitant, nec enim fēminae <span class="word" data-value=": puerī et puellae">puerī</span>que mīlitāre possunt. Circum castra <span class="word" data-value="fossa -ae|f: ditch, trench / яма, ров">fossa</span> et <span class="word" data-value="vāllum -ī|n: rampart / вал, частокол">vāllum</span> longum et <span class="word" data-value="altus -a -um: high, tall / высокий">altum</span> est.”</div>
      <div><span style="white-space:pre">	</span>Mārcus: “Quam altum est vāllum castrōrum?”</div>
      <div><span style="white-space:pre">	</span>Iūlius: “Prope decem pedēs altum est, et duo mīlia passuum longum. Quattuor portae per vāllum in castra dūcunt. Inter duās portās est via <span class="word" data-value="lātus -a -um: broad, wide / широкий">lāta</span>, quae castra in duās partēs dīvidit; ea via centum pedēs lāta est.</div>
      <div><span style="white-space:pre">	</span><span class="word" data-value=": in wartime / во время войны">In bellō</span> portae castrōrum clauduntur. Cum exercitus Germānōrum castra oppugnat, Rōmānī castra <span class="word" data-value="dē-fendere: defend / защищать, оборонять">dēfendunt</span>: vāllum ascendunt ac pīla in Germānōs <span class="word" data-value="iacere -iō: throw, hurl / бросать, метать">iaciunt</span>. Illī autem nec pīla in castra iacere possunt, quod fossa nimis lāta et vāllum nimis altum est, nec vāllum ascendere, quod Rōmānī pīlīs et gladiīs vāllum dēfendunt. Hostēs castra nostra <span class="word" data-value="ex-pugnāre: conquer / завоёвывать">expugnāre</span> nōn possunt.</div>
      <div><span style="white-space:pre">	</span>Ecce portae aperiuntur atque <span class="word" data-value="equitātus -ūs|m: cavalry / конница">equitātus</span> noster in hostēs <span class="word" data-value="impetus -ūs|m: attack, charge / нападение, натиск, набег">impetum</span> facit. Barbarī perterritī, quī impetum equitātūs sustinēre nōn possunt, arma ad terram iaciunt atque in magnās silvās <span class="word" data-value="fugere -iō: run away, flee / сбегать, спасаться бегством">fugiunt</span>.</div>
      <div><span style="white-space:pre">	</span>Mīles Rōmānus, quī hostem armātum accurrere videt, nōn ab eō fugit, sed armīs sē dēfendit. Mīlitēs Rōmānī <span class="word" data-value="fortis -e: @1) strong / сильный, могучий @2) brave / отважный, храбрый">fortēs</span> sunt. Mīles fortis hostem nōn metuit, sed sine <span class="word" data-value="metus -ūs|m: fear / страх, боязнь">metū</span> impetum in hostem facit. Aemilius, avunculus vester, mīles fortis est.</div>
      <div><span style="white-space:pre">	</span>Circum imperium Rōmānum multī sunt hostēs. Castra et oppida nostra ab hostibus oppugnantur neque expugnantur, nam mīlitēs nostrī prōvinciās ac patriam nostram ā Germānīs et ab aliīs hostibus dēfendunt.”</div>
      <div><span style="white-space:pre">	</span>Mārcus: “Etiam Germānī suam patriam dēfendunt.”</div>
      <div><span style="white-space:pre">	</span>Iūlius: “Sed patria nostra pulchior est quam illōrum! Atque Germānī barbarī sunt!”</div>
      <div><span style="white-space:pre">	</span>Mārcus: “Nōnne fortēs sunt Germānī?”</div>
      <div><span style="white-space:pre">	</span>Iūlius: “Fortēs sunt illī, sed Rōmānī fortiōrēs sunt, nec arma Germānōrum tam bona sunt quam nostra. Scūtum eōrum nimis parvum est, pīlum nimis longum et grave; nec enim pīlum tam grave procul iacī potest. Itaque pīlum nostrum breve et leve est — brevius et levius quam pīlum Germānōrum. Mīlitēs Rōmānī bene pugnant, quod pīla eōrum brevia et levia sunt, nōn longa et gravia ut Germānōrum. Patria nostra bonīs armīs dēfenditur. Nūllus hostis Rōmam expugnāre potest.”</div>
      <div><span style="white-space:pre">	</span>Mārcus: “Cūr Rōmānī Germāniam nōn expugnant?”</div>
      <div><span style="white-space:pre">	</span>Iūlius: “Germānia nōn sōlum armīs dēfenditur, sed etiam altīs montibus, magnīs silvīs atque lātīs et altīs flūminibus.”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Dēclīnātiō quārta</i></div>
      <div><br></div>
      <div>‘Exercitus’ (<i>m</i>) dēclīnātur hōc modō (vidē exempla in <span class="word" data-value="versus -ūs|m: verse; line / стих; строчка">versibus</span> 80–89 huius capitulī):</div>
      <pre style="font-size: 0.85em">		<i>Sing.		Plūr.</i>
      <i>Nom.</i>	exercit|<b><i>us</i></b>	exercit|<b><i>ūs</i></b>
      <i>Acc.</i>	exercit|<b><i>um</i></b>	exercit|<b><i>ūs</i></b>
      <i>Gen.</i>	exercit|<b><i>ūs</i></b>	exercit|<b><i>uum</i></b>
      <i>Dat.</i>	exercit|<b><i>uī</i></b>	exercit|<b><i>ibus</i></b>
      <i>Abl.</i>	exercit|<b><i>ū</i></b>	exercit|<b><i>ibus</i></b></pre>
      <div>Ut ‘exercitus’ dēclīnantur masculīna: arcus, passus, equitātus, impetus, metus, versus, cēt.; fēminīnum: manus.</div>
      <div><br></div>
      <div style="text-align: center;"><i>Adiectīvum</i></div>
      <div><br></div>
      <div>[I/II] Dēclīnātiō prīma et secunda.</div>
      <div>Mōns alt<b><i>us</i></b>. Arbor alt<b><i>a</i></b>. Vāllum alt<b><i>um</i></b>.</div>
      <div>‘Alt|<b><i>us</i></b> -<b><i>a</i></b> -<b><i>um</i></b>’ est <span class="word" data-value="adiectīvum -ī|n: adjective / прилагательное">adiectīvum</span> prīmae et secundae dēclīnātiōnis. Masculīnum ‘alt<b><i>us</i></b>’ dēclīnātur ut ‘servus’, fēminīnum ‘alt<b><i>a</i></b>’ ut ‘fēmina’, neutrum ‘alt<b><i>um</i></b>’ ut ‘oppidum’.</div>
      <pre style="font-size: 0.85em">		<i>Sing.						Plūr.</i>
      		<i>Masc.		Fēm.		Neutr.		Masc.		Fēm.		Neutr.</i>
      <i>Nom.</i>	alt|<b><i>us</i></b>		alt|<b><i>a</i></b>		alt|<b><i>um</i></b>		alt|<b><i>ī</i></b>		alt|<b><i>ae</i></b>		alt|<b><i>a</i></b>
      <i>Acc.</i>	alt|<b><i>um</i></b>		alt|<b>am</b>		alt|<b><i>um</i></b>		alt|<b><i>ōs</i></b>		alt|<b><i>ās</i></b>		alt|<b><i>a</i></b>
      <i>Gen.</i>	alt|<b><i>ī</i></b>		alt|<b><i>ae</i></b>		alt|<b><i>ī</i></b>		alt|<b><i>ōrum</i></b>	alt|<b><i>ārum</i></b>	alt|<b><i>ōrum</i></b>
      <i>Dat.</i>	alt|<b><i>ō</i></b>		alt|<b><i>ae</i></b>		alt|<b><i>ō</i></b>		alt|<b><i>īs</i></b>		alt|<b><i>īs</i></b>		alt|<b><i>īs</i></b>
      <i>Abl.</i>	alt|<b><i>ō</i></b>		alt|<b><i>ā</i></b>		alt|<b><i>ō</i></b>		alt|<b><i>īs</i></b>		alt|<b><i>īs</i></b>		alt|<b><i>īs</i></b></pre>
      <div>Hōc modō dēclīnantur haec adiectīva: albus, bonus, fessus, foedus, īrātus, laetus, lātus, longus, magnus, malus, meus, novus, plēnus, prīmus, sānus, tuus, cēt.; (-er -ra -rum) pulcher, aeger, niger, ruber, noster, vester, cēt.</div>
      <div><br></div>
      <div>[III] Dēclīnātiō tertia.</div>
      <div>Gladius brev<b><i>is</i></b>. Via brev<b><i>is</i></b>. Pīlum brev<b><i>e</i></b>.</div>
      <div>‘Brev<b><i>is</i></b> -<b><i>e</i></b>’ est adiectīvum tertiae dēclīnātiōnis. Masculīnum et fēminīnum ‘brevis’ dēclīnātur ut ‘ovis’ (sed abl. sing. -<b><i>ī</i></b>), neutrum ‘brev<b><i>e</i></b>’ ut ‘mare’.</div>
      <pre style="font-size: 0.85em">		<i>Sing.				Plūr.</i>
      		<i>Masc./Fēm.	Neutr.		Masc./Fēm.	Neutr.</i>
      <i>Nom.</i>	brev|<b><i>is</i></b>		brev|<b><i>e</i></b>		brev|<b><i>ēs</i></b>		brev|<b><i>ia</i></b>
      <i>Acc.</i>	brev|<b><i>em</i></b>		brev|<b><i>e</i></b>		brev|<b><i>ēs</i></b>		brev|<b><i>ia</i></b>
      <i>Gen.</i>		brev|<b><i>is</i></b>				brev|<b><i>ium</i></b>
      <i>Dat.</i>		brev|<b><i>ī</i></b>				brev|<b><i>ibus</i></b>
      <i>Abl.</i>		brev|<b><i>ī</i></b>				brev|<b><i>ibus</i></b></pre>
      <div>Hōc modō dēclīnantur haec adiectīva: brevis, fortis, gravis, levis, tenuis, trīstis, cēt.</div>
      <div><i>Exempla</i>:</div>
      <div>Pedes fort<b><i>is</i></b> Rōmān<b><i>us</i></b> gladium brev<b><i>em</i></b> et lev<b><i>em</i></b>, scūtum magn<b><i>um</i></b> et grav<b><i>e</i></b> fert; eques hast<b><i>am</i></b> fert long<b><i>am</i></b> et grav<b><i>em</i></b>. Peditī fort<b><i>ī</i></b> Rōmān<b><i>ō</i></b> est gladius brev<b><i>is</i></b> et lev<b><i>is</i></b>, scūtum magn<b><i>um</i></b> et grav<b><i>e</i></b>; equitī hasta long<b><i>a</i></b> et grav<b><i>is</i></b> est. Pedes gladiō brev<b><i>ī</i></b> et lev<b><i>ī</i></b>, scūtō magn<b><i>ō</i></b> et grav<b><i>ī</i></b> armātus est; eques hastā long<b><i>ā</i></b> et grav<b><i>ī</i></b> pugnat.</div>
      <div>Peditēs fort<b><i>ēs</i></b> Rōmān<b><i>ī</i></b> gladiōs brev<b><i>ēs</i></b> et lev<b><i>ēs</i></b>, scūta magn<b><i>a</i></b> et grav<b><i>ia</i></b> ferunt; equitēs hastās ferunt long<b><i>ās</i></b> et grav<b><i>ēs</i></b>. Peditibus fort<b><i>ibus</i></b> Rōmān<b><i>īs</i></b> sunt gladiī brev<b><i>ēs</i></b> et lev<b><i>ēs</i></b>, scūta magn<b><i>a</i></b> et grav<b><i>ia</i></b>; equitibus hastae long<b><i>ae</i></b> et grav<b><i>ēs</i></b> sunt. Peditēs gladiīs brev<b><i>ibus</i></b> et lev<b><i>ibus</i></b>, scūtīs magn<b><i>īs</i></b> et grav<b><i>ibus</i></b> armātī sunt; equitēs hastīs long<b><i>īs</i></b> et grav<b><i>ibus</i></b> pugnant.</div>
      <div><br></div>
      <div style="text-align: center;"><i>Comparātīvus</i></div>
      <div><br></div>
      <div>Hic mūrus alt<i>ior</i> est quam ille.</div>
      <div>Hoc vāllum alt<i>ius</i> est quam illud.</div>
      <div>‘Alt<i>ior</i> -<i>ius</i>’ <span class="word" data-value="comparātīvus -a -um: comparative / сравнительный @--gradus c.-- comparative degree / сравнительная степень">comparātīvus</span> est. Comparātīvus est adiectīvum dēclīnātiōnis tertiae:</div>
      <pre style="font-size: 0.85em">		<i>Sing.				Plūr.</i>
    	  	<i>Masc./Fēm.	Neutr.		Masc./Fēm.	Neutr.</i>
      <i>Nom.</i>	alt<i>ior</i>		alt<i>ius</i>		alt<i>iōr</i>|<b><i>ēs</i></b>	alt<i>iōr</i>|<b><i>a</i></b>
      <i>Acc.</i>	alt<i>iōr</i>|<b><i>em</i></b>	alt<i>ius</i>		alt<i>iōr</i>|<b><i>ēs</i></b>	alt<i>iōr</i>|<b><i>a</i></b>
      <i>Gen.</i>		alt<i>iōr</i>|<b><i>is</i></b>			alt<i>iōr</i>|<b><i>um</i></b>
      <i>Dat.</i>		alt<i>iōr</i>|<b><i>ī</i></b>			alt<i>iōr</i>|<b><i>ibus</i></b>
      <i>Abl.</i>		alt<i>iōr</i>|<b><i>e</i></b>			alt<i>iōr</i>|<b><i>ibus</i></b></pre>
      <div><i>Exempla</i>: brevior, fortior, gravior, levior, longior, pulchrior.</div>
      <div>Gladius equitis long<i>ior</i> et grav<i>ior</i> est quam peditis. Eques gladium long<i>iōr<b>em</b></i> et grav<i>iōr<b>em</b></i> fert quam pedes. Eques gladiō long<i>iōr<b>e</b></i> et grav<i>iōr<b>e</b></i> pugnat.</div>
      <div>Gladiī equitum long<i>iōr<b>ēs</b></i> et grav<i>iōr<b>ēs</b></i> sunt quam peditum. Equitēs gladiīs long<i>iōr<b>ibus</b></i> et grav<i>iōr<b>ibus</b></i> pugnant.</div>
      <div>Pīlum brev<i>ius</i> et lev<i>ius</i> est quam hasta. Pīla brev<i>iōr<b>a</b></i> et lev<i>iōr<b>a</b></i> sunt quam hastae.</div>
      <div>Dēlia ancilla pulchr<i>ior</i> est quam Syra. Lēander, quī ancillae pulchr<i>iōr<b>is</b></i> amīcus est, ancillae pulchr<i>iōr<b>ī</b></i> rosam dat. Quid pulchr<i>ius</i> est quam rosa?</div>
      <div>Mīlitēs Rōmānī fort<i>iōr<b>ēs</b></i> sunt quam hostēs. Dux Rōmānus mīlitibus fort<i>iōr<b>ibus</b></i> imperat quam dux hostium. Ille dux mīlitum fort<i>iōr<b>um</b></i> est.</div>
    </div>
  </main>
  <script src="js/script.js"></script>
</body>
</html>