<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM VII</title>
  <link rel="shortcut icon" href="favicon.jpg">
  <link rel="stylesheet" href="style.css?v=3">
</head>
<body>
  <main class="container">
    <h1 class="heading">VII</h1>
    <div class="text">
      <div class="pic image" style="--img: url(img/puella-et-rosa.jpg);"></div>
      <div><br></div>
      <div style="text-align: center;"><b>PVELLA ET ROSA</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Ecce Mārcus et Quīntus ante ōstium vīllae. Puerī Iūlium <span class="word" data-value="exspectāre: wait (for); expect / ждать; ожидать">exspectant</span>. Māter nōn est apud fīliōs, ea in peristȳlō est; <span class="word" data-value="illī́c: (in) there / там">illīc</span> virum suum exspectat. Aemilia laeta nōn est, quia Iūlius abest: nam Aemilia virum suum amat.</div>
      <div><span style="white-space:pre">	</span>Ubi est Iūlia? In cubiculō suō est. Iūlia, quae sōla est illīc, rosam ante nāsum <span class="word" data-value="tenēre: hold; keep / держать">tenet</span>. Puella <span class="word" data-value="lacrimāre: weep / плакать, лить слёзы @< *lacrima*">lacrimat</span>: in <span class="word" data-value="oculus -ī|m: eye / глаз">oculīs</span> eius sunt <span class="word" data-value="lacrima -ae|f: tear / слеза">lacrimae</span>.</div>
      <div><span style="white-space:pre">	</span>Iūlia <span class="word" data-value="speculum -ī|n: mirror / зеркало, зеркальце">speculum</span> sūmit et ante oculōs tenet. Puella <span class="word" data-value="|acc: himself, herself, themselves / себя (он, она, они)">sē</span> in speculō videt et sē interrogat: “Estne foedus nāsus meus?” Nāsus eius autem <span class="word" data-value="fō̆rmōsus -a -um: beautiful, handsome / прекрасный">fōrmōsus</span> nōn est. Iūlia rūrsus lacrimat.</div>
      <div><span style="white-space:pre">	</span>Syra ōstium cubiculī pulsat.</div>
      <div><span style="white-space:pre">	</span>Iūlia: “Intrā!”</div>
      <div><span style="white-space:pre">	</span>Syra ōstium <span class="word" data-value="aperīre: open / открывать">aperit</span> et <span class="word" data-value="@(ubi?) _in_ cubicul*ō* @(quō?) _in_ cubicul*um*">in cubiculum</span> intrat, neque ōstium post sē <span class="word" data-value="claudere: close, shut / закрывать">claudit</span>. Iūlia Syram post sē in speculō videt. Syra nōn videt lacrimās Iūliae, nam puella sē nōn <span class="word" data-value="vertere: turn / поворачивать @--sē v.-- turn (oneself) / поворачиваться">vertit</span>.</div>
      <div><span style="white-space:pre">	</span>Syra: “Ō, hīc est mea puella. Venī in hortum, Iūlia!”</div>
      <div><span style="white-space:pre">	</span>Iūlia imperat: “Claude ōstium!”</div>
      <div><span style="white-space:pre">	</span>Ancilla pāret.</div>
      <div><span style="white-space:pre">	</span>Iūlia: “Num nāsus meus foedus est, Syra?”</div>
      <div><span style="white-space:pre">	</span>Syra: “Foedus? <span class="word" data-value=": on the contrary, even / напротив, как раз даже">Immō</span> fōrmōsus est nāsus tuus.”</div>
      <div><span style="white-space:pre">	</span>Iūlia sē vertit. Iam Syra lacrimās videt.</div>
      <div><span style="white-space:pre">	</span>Syra: “Quid est, mea Iūlia? <span class="word" data-value="tergēre: wipe / протирать">Tergē</span> oculōs! <span class="word" data-value="es(te)|imp: be! / будь(те)">Es</span> laeta! Nāsus tuus tam fōrmōsus est quam meus.”</div>
      <div><span style="white-space:pre">	</span>Iūlia: “Sed nāsus tuus nōn fōrmōsus est!”</div>
      <div><span style="white-space:pre">	</span>Syra: “Quid? <span class="word" data-value=": not?, innit? (expecting an affirmative answer) / разве не, неужели не, не правда ли">Nōnne</span> fōrmōsus est nāsus meus?”</div>
      <div><span style="white-space:pre">	</span>Iūlia: “Immō foedus est! Ecce speculum, Syra.”</div>
      <div><span style="white-space:pre">	</span>Iūlia speculum tenet ante Syram, quae nāsum suum in speculō videt. Ancilla oculōs claudit et tacet.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Ecce Iūlius ad vīllam <span class="word" data-value="ad-venīre: arrive / приходить, прибывать">advenit</span>. Servī lectīcam ante ōstium pōnunt. Pater fīliōs salūtat: “<span class="word" data-value="|imp pl: hello / здравствуйте @salv*ē*, pater! @salv*ēte*, puerī!">Salvēte</span>, fīliī!” et ā fīliīs salūtātur: “Salvē, pater!”</div>
      <div><span style="white-space:pre">	</span>Iūlius ambulat ad ōstium, quod ab <span class="word" data-value="ōstiārius -ī|m: doorkeeper, porter / привратник">ōstiāriō</span> aperītur. Dominus per ōstium in vīllam intrat. Post eum veniunt Syrus et Lēander, quī duōs saccōs portant. Ōstiārius post eōs ōstium claudit. Ursus et Dāvus cum lectīcā vacuā discēdunt.</div>
      <div><span style="white-space:pre">	</span>Puerī saccōs <span class="word" data-value="plēnus -a -um: full / полный">plēnōs</span> quī ā servīs portantur vident et interrogant: “Quid <span class="word" data-value="in-est: is (in, inside) / есть (в, внутри)">inest</span> in saccīs?”</div>
      <div><span style="white-space:pre">	</span>Iūlius respondet: “In saccō quem Lēander portat <span class="word" data-value="mālum -ī|n: apple / яблоко">māla</span> <span class="word" data-value="īn-sunt|pl: are (in, inside) / есть (в, внутри)">īnsunt</span>. Hīc saccum pōne, Lēander!”</div>
      <div><span style="white-space:pre">	</span>Lēander saccum pōnit ante Iūlium, quī aperit eum.</div>
      <div><span style="white-space:pre">	</span>Iūlius: “Vidēte, puerī, <span class="word" data-value="|m: this / этот">hic</span> saccus plēnus mālōrum est.”</div>
      <div><span style="white-space:pre">	</span>Iūlius mālum <span class="word" data-value="= ex @--ex-- before vowels and *h* / перед гласными и *h* @--ē/ex-- before other letters / перед прочими буквами">ē</span> saccō sūmit et sē vertit ad Mārcum: “Ecce mālum tuum, Mārce.” Iūlius <span class="word" data-value="-us -ō @Mārc*us* @Iūlius Mārc*ō* mālum dat">Mārcō</span> mālum <span class="word" data-value="dare: give / давать">dat</span>. Pater fīliō suō magnum mālum dat. Iam Mārcus mālum habet, neque Quīntus mālum habet. Iūlius Quīntum ad sē vocat et <span class="word" data-value="|dat: < *is*/*ea*/*id* @e*ī* : Quīnt*ō*">eī</span> mālum dat. Iūlius Quīntō mālum dat. Iam et Mārcus et Quīntus māla habent.</div>
      <div><span style="white-space:pre">	</span>Mārcus: “Quid inest in saccō Syrī?”</div>
      <div><span style="white-space:pre">	</span>Iūlius: “In saccō eius <span class="word" data-value="pirum -ī|n:  pear / груша">pira</span> īnsunt. Aperī saccum, Syre! Vidēte, puerī: hic saccus plēnus est pirōrum.” Iūlius duo pira ē saccō sūmit: “Ecce pirum tuum, Mārce, et tuum, Quīnte.” Pater <span class="word" data-value="-ī -īs @fīli*ī* @pater fīli*īs* pira dat">fīliīs</span> suīs pira dat. Fīliī, quī iam nōn <span class="word" data-value=": only / только, лишь">sōlum</span> māla, sed etiam pira habent, laetī sunt. Servī autem <span class="word" data-value="neque... neque...: neither... nor... / ни... ни...">neque</span> māla <span class="word" data-value="neque... neque...: neither... nor... / ни... ни...">neque</span> pira habent.</div>
      <div><span style="white-space:pre">	</span>Quīntus: “Etiam servīs dā māla et pira, pater!”</div>
      <div><span style="white-space:pre">	</span>Iūlius Syrum et Lēandrum servōs ad sē vocat et <span class="word" data-value="|dat pl: < *is*/*ea*/*id* @i*īs* (= e*īs*) : serv*īs*">iīs</span> māla et pira dat. Dominus servīs māla et pira dat.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Aemilia cum Dēliā ē peristȳlō in ātrium intrat, laeta ad Iūlium <span class="word" data-value="ad-īre: go to, approach / подходить">adit</span> eumque salūtat. Aemilia virō suō ōsculum dat. Iūlius <span class="word" data-value="-a -ae @Aeimili*a* @Iūlius Aemili*ae* ōsculum dat">Aemiliae</span> <span class="word" data-value="ōsculum -ī|n: kiss / поцелуй">ōsculum</span> dat.</div>
      <div><span style="white-space:pre">	</span>Iūlius: “Quid agit Iūlia?”</div>
      <div><span style="white-space:pre">	</span>Aemilia: “Rosās carpit in hortō.”</div>
      <div><span style="white-space:pre">	</span>Iūlius: “<span class="word" data-value="currere: run / бегать, бежать">Currite</span> in hortum, puerī, et vocāte eam!”</div>
      <div><span style="white-space:pre">	</span>Quīntus currit. Mārcus nōn currit, sed ambulat.</div>
      <div><span style="white-space:pre">	</span>Iūlius imperat: “Age! Curre, Mārce!”</div>
      <div><span style="white-space:pre">	</span>Etiam Mārcus currit. Puerī per peristȳlum in hortum currunt. Illīc autem puella nōn est. Puerī ex hortō per peristȳlum in ātrium ambulant.</div>
      <div><span style="white-space:pre">	</span>Mārcus: “Iūlia neque in hortō neque in peristȳlō est.”</div>
      <div><span style="white-space:pre">	</span>Aemilia: “Estne Syra in hortō?”</div>
      <div><span style="white-space:pre">	</span>Quīntus: “Nōn est. Nūlla ancilla illīc est.”</div>
      <div><span style="white-space:pre">	</span>Aemilia: “Nōn sōlum Iūlia, sed etiam Syra abest! Dēlia, <span class="word" data-value="ī(te)|imp: go! / иди(те), ступай(те)">ī</span> ad cubiculum Iūliae!”</div>
      <div><span style="white-space:pre">	</span>Dēlia ad cubiculum Iūliae it, ōstium pulsat, aperit, in cubiculum intrat. Illīc nōn sōlum Iūlia, sed etiam Syra est. Oculī Iūliae plēnī sunt lacrimārum.</div>
      <div><span style="white-space:pre">	</span>Dēlia: “Venī in ātrium, Iūlia! Illīc pater tuus tē exspectat.”</div>
      <div><span style="white-space:pre">	</span>Iūlia oculōs et nāsum terget, rosam sūmit, ē cubiculō <span class="word" data-value="ex-īre: go out / выходить">exit</span>. Syra et Dēlia post eam exeunt. Iūlia in ātrium ad Iūlium currit <span class="word" data-value="@eī-que">eīque</span> ōsculum dat.</div>
      <div><span style="white-space:pre">	</span>Iūlia: “Ecce rosa. Nōnne pulchra est <span class="word" data-value="|f: this / эта">haec</span> rosa?”</div>
      <div><span style="white-space:pre">	</span>Iūlius: “Nūlla rosa tam pulchra est quam fīlia mea!” Iūlius fīliae suae ōsculum dat. <span class="word" data-value="@iam-ne">Iamne</span> lacrimat Iūlia? Immō laeta est et rīdet.</div>
      <div><span style="white-space:pre">	</span>Iūlia: “Num nāsus meus foedus est?”</div>
      <div><span style="white-space:pre">	</span>Iūlius: “Foedus? Immō tam fōrmōsus est quam — <span class="word" data-value="|n: this / это @_hic_ sacc*us* @_haec_ ros*a* @_hoc_ māl*um*">hoc</span> mālum! Ecce mālum tuum, Iūlia.” Pater fīliae mālum magnum et fōrmōsum dat. Iūlia mālum terget et ante oculōs tenet. Iūlia: “Ō, quam fōrmōsum est hoc mālum!” Puella laeta <span class="word" data-value="-um -ō @mal*um* @Iūlia māl*ō* ōsculum dat">mālō</span> suō ōsculum dat!</div>
      <div><span style="white-space:pre">	</span>Iūlius: “Hoc pirum etiam tuum est, Iūlia.” Iūlius <span class="word" data-value="@e*ī* : Iūli*ae*">eī</span> pirum dat. Iam puella et mālum et pirum habet.</div>
      <div><span style="white-space:pre">	</span>Aemilia: “Etiam ancillīs meīs māla et pira dā!”</div>
      <div><span style="white-space:pre">	</span>Iūlius ancillās ad sē vocat et <span class="word" data-value="@i*īs* (= e*īs*) : ancill*īs*">iīs</span> quoque māla et pira dat. Ancillae laetae ex ātriō exeunt.</div>
      <div><span style="white-space:pre">	</span><span class="word" data-value="|dat: < *quis*/*quae*/*quid*: (to) whom?, (to) what? / кому?, чему?">Cui</span> Iūlius mālum dat? Puerō mālum dat. Puer <span class="word" data-value="|dat: < *quī*/*quae*/*quod*: (to) whom, (to) what / кому, чему">cui</span> Iūlius mālum dat est fīlius eius.</div>
      <div><span style="white-space:pre">	</span>Cui Iūlius ōsculum dat? Puellae ōsculum dat. Puella cui Iūlius ōsculum dat fīlia eius est.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Datīvus</i></div>
      <div><br></div>
      <div><i>Masculīnum</i>:</div>
      <div>Iūlius serv<b><i>ō</i></b> (Syrō) mālum dat.</div>
      <div>Iūlius serv<b><i>īs</i></b> (Syrō et Lēandrō) māla dat.</div>
      <div>‘Serv<b><i>ō</i></b>’ <span class="word" data-value="datīvus -ī|m: dative case / дательный падеж, дати́в @< *dare*">datīvus</span> singulāris est. ‘Serv<b><i>īs</i></b>’ est datīvus plūrālis. Datīvus: singulāris -<b><i>ō</i></b>, plūrālis -<b><i>īs</i></b>.</div>
      <div><br></div>
      <div><i>Fēminīnum</i>:</div>
      <div>Iūlius ancill<b><i>ae</i></b> (Syrae) mālum dat.</div>
      <div>Iūlius ancill<b><i>īs</i></b> (Syrae et Dēliae) māla dat.</div>
      <div>‘Ancill<b><i>ae</i></b>’ est datīvus singulāris. ‘Ancill<b><i>īs</i></b>’ datīvus plūrālis est. Datīvus: singulāris -<b><i>ae</i></b>, plūrālis -<b><i>īs</i></b>.</div>
      <div><br></div>
      <div><i>Neutrum</i>:</div>
      <div>Fluvius oppid<b><i>ō</i></b> aquam dat.</div>
      <div>Fluviī oppid<b><i>īs</i></b> aquam dant.</div>
      <div>‘Oppid<b><i>ō</i></b>’ datīvus singulāris est. ‘Oppid<b><i>īs</i></b>’ est datīvus plūrālis. Datīvus: singulāris -<b><i>ō</i></b>, plūrālis -<b><i>īs</i></b>.</div>
    </div>
  </main>
  <script src="js/script.js?v=5"></script>
</body>
</html>