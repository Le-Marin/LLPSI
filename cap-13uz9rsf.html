<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XIII</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">XIII</h1>
    <div class="text">
      <div class="pic image" style="--img: url(img/annus-et-menses-1.jpg);"></div>
      <div><br></div>
      <div style="text-align: center;"><b>ANNVS ET MÉNSÉS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span><span class="word" data-value="annus -ī|m: year / год">Annus</span> in duodecim <span class="word" data-value="mēnsis -is|m: month / месяц">mēnsēs</span> dīviditur, quibus haec sunt nōmina: <span class="word" data-value="Iānuārius -ī|m: January / январь">Iānuārius</span>, mēnsis prīmus; <span class="word" data-value="Februārius -ī|m: February / февраль">Februārius</span>, secundus; <span class="word" data-value="Mārtius -ī|m: March / март">Mārtius</span>, tertius; <span class="word" data-value="Aprīlis -is|m: April / апрель">Aprīlis</span>, quārtus; <span class="word" data-value="Māius -ī|m: May / май">Māius</span>, quīntus; <span class="word" data-value="Iūnius -ī|m: June / июнь">Iūnius</span>, sextus; <span class="word" data-value="Iūlius -ī|m: July / июль">Iūlius</span>, septimus; <span class="word" data-value="Augustus -ī|m: August / август">Augustus</span>, octāvus; <span class="word" data-value="September -bris|m: September / сентябрь">September</span>, nōnus; <span class="word" data-value="Octōber -bris|m: October / октябрь">Octōber</span>, decimus; <span class="word" data-value="November -bris|m: November / ноябрь">November</span>, ūndecimus; <span class="word" data-value="December -bris|m: December / декабрь">December</span>, mēnsis duodecimus ac <span class="word" data-value="postrēmus -a -um: last / последний">postrēmus</span>.</div>
      <div><span style="white-space:pre">	</span>Ūnus annus duodecim mēnsēs <span class="word" data-value=": or (else) / или (иначе)">vel</span> <span class="word" data-value="trecentī -ae -a: (CCC) three hundred / триста">trecentōs</span> <span class="word" data-value="|inv: (LX) sixty / шестьдесят">sexāgintā</span> quīnque <span class="word" data-value="diēs -ēī|m: day / день">diēs</span> habet. <span class="word" data-value="saeculum -ī|m: century / век, столетие">Saeculum</span> est centum annī. Centum annī vel saeculum est longum <span class="word" data-value="tempus -oris|n: time / время">tempus</span>. Duo saecula sunt ducentī annī. Homō sānus nōnāgintā <span class="word" data-value=": ore even / или даже">vel etiam</span> centum annōs vīvere potest; ducentōs annōs vīvere nēmō potest.</div>
      <div><span style="white-space:pre">	</span>Mēnsī prīmō et mēnsī tertiō ā deīs nōmina sunt: Iānuāriō ā deō Iānō, Mārtiō ā deō Mārte. Iānus et Mārs sunt deī Rōmānī. Iānus est deus cui duae <span class="word" data-value="faciēs -ēī|f: face / лицо">faciēs</span> sunt. Mārs deus bellī est.</div>
      <div><span style="white-space:pre">	</span>Mēnsis September <span class="word" data-value="nōmināre: name, call / (на)звать, именовать">nōminātur</span> ā numerō septem; Octōber, November, December ab octō, novem, decem. Nam tempore antīquō Mārtius mēnsis prīmus erat. <span class="word" data-value=": then / тогда">Tunc</span> September mēnsis septimus <span class="word" data-value="erat| imprf: was / был(а, о)">erat</span>; Octōber, November, December mēnsēs octāvus, nōnus, decimus <span class="word" data-value="erant| imprf: were / были">erant</span>. <span class="word" data-value=": now / сейчас, теперь, ныне">Nunc</span> autem mēnsis prīmus est Iānuārius; September <span class="word" data-value=": therefore, so / значит, стало быть @September _igitur_ = _ergō_ September">igitur</span> mēnsis nōnus est, Octōber decimus, November ūndecimus, December duodecimus.</div>
      <div><span style="white-space:pre">	</span>Quam longus est mēnsis November? November <span class="word" data-value="|inv: (XXX) thirty / тридцать">trīgintā</span> diēs longus est. December ūnum et trīgintā diēs habet. Iānuārius tam longus est quam December, sed Februārius brevior est: duodētrīgintā aut ūndētrīgintā diēs tantum habet. Februārius brevior est quam cēterī <span class="word" data-value="|inv: (XI) eleven / одиннадцать">ūndecim</span> mēnsēs: is mēnsis annī brevissimus est. Mārtius ūnum et trīgintā diēs longus est (et <span class="word" data-value=": likewise / равно́, равным образом, так же">item</span> Māius, Iūlius, Augustus, Octōber). Aprīlis trīgintā diēs habet (item Iūnius et September). Sex mēnsēs sunt <span class="word" data-value="dīmidius -a -um: half / половинный">dīmidia</span> pars annī, trēs mēnsēs quārta pars annī.</div>
      <div><span style="white-space:pre">	</span>Diēs est dum sōl in caelō est. Prīma pars diēī est <span class="word" data-value="@1) ^inv^ morning / утро @ 2) in the morning / утром">māne</span>, pars postrēma <span class="word" data-value="vesper -erī|m: evening / вечер">vesper</span>. Diēs est tempus ā māne ad vesperum. <span class="word" data-value="nox noctis|f: night / ночь">Nox</span> est tempus ā vesperō ad māne. Vesper est fīnis diēī atque <span class="word" data-value="initium -ī|n: beginning / начало">initium</span> noctis. Māne fīnis noctis est atque initium diēī.</div>
      <div><br></div>
      <div><img class="pic img" src="img/annus-et-menses-2.png" alt="annus-et-menses-2"></div>
      <div><br></div>
      <div><span style="white-space:pre">	</span>Diēs in duodecim <span class="word" data-value="hōra -ae|f: hour / час">hōrās</span> dīviditur. Ab hōrā prīmā diēs <span class="word" data-value=": begins / берёт начало">initium facit</span>. Hōra sexta, quae hōra media est inter hōram prīmam et duodecimam, ‘<span class="word" data-value="merīdiēs -ēī|m: midday, noon / полдень">merīdiēs</span>’ nōminātur. Hōra sexta vel merīdiēs diem dīvidit in duās <span class="word" data-value="aequus -a -um: equal / равный">aequās</span> partēs: ‘ante merīdiem’ et ‘post merīdiem’. Merīdiē sōl altissimus in caelō est. Sex hōrae sunt dīmidia pars diēī.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Nocte sōl nōn lūcet, sed <span class="word" data-value="lūna -ae|f: moon / луна">lūna</span> et <span class="word" data-value="stēlla -ae|f: star / звезда">stēllae</span> lūcent. Lūna ipsa suam <span class="word" data-value="lūx lūcis|f: light / свет">lūcem</span> nōn habet, lūx lūnae ā sōle venit; itaque lūna nōn tam <span class="word" data-value="clārus -a -um: bright, clear / ясный, светлый">clāra</span> est quam sōl. Sōl est stēlla clārissima, quae lūce suā et terram et lūnam <span class="word" data-value="illūstrāre: illuminate / освещать">illūstrat</span>. Neque <span class="word" data-value="tōtus -a -um: entire, the whole of / целый">tōta</span> lūna sōle illūstrātur, sed tantum ea pars quae vertitur ad sōlem; <span class="word" data-value="cēterus -a -um: the other, the rest / прочий, остальной">cētera</span> pars <span class="word" data-value="obscūrus -a -um: dark, shady, obscure / тёмный, мрачный, затемнённый">obscūra</span> est. Cum <span class="word" data-value="exiguus -a -um: small, scanty / незначительный, небольшой">exigua</span> pars lūnae tantum vidētur, lūna ‘nova’ esse dīcitur. Diē septimō vel octāvō post lūnam novam lūna dīmidia vidētur, quae <span class="word" data-value="fō̆rma -ae|f: form, shape / форма">fōrmam</span> habet litterae D. Diē <span class="word" data-value=": fifteenth / пятнадцатый">quīntō decimō</span> post lūnam novam lūna plēna est et fōrmam habet litterae O. Cum lūna nōn lūcet , nox obscūra est.</div>
      <div><span style="white-space:pre">	</span>Diēs mēnsis prīmus ‘<span class="word" data-value="kalendae -ārum| f pl: calends (the 1st day of a month) / календы (1-й день месяца)">kalendae</span>’ nōminātur. Diēs prīmus mēnsis Iānuāriī <span class="word" data-value=":= nōminātur">dīcitur</span> ‘kalendae Iānuāriae’; is diēs annī prīmus est atque initium annī novī. Diēī prīmō mēnsis Iūliī ‘kalendae Iūliae’ nōmen est; is est diēs annī medius.</div>
      <div><span style="white-space:pre">	</span>Diēs <span class="word" data-value=": thirteenth / тринадцатый">tertius decimus</span> post kalendās ‘<span class="word" data-value="īdūs -uum| f pl: ides (the 13th or 15th of a month) / и́ды (13-й или 15-й день месяца)">īdūs</span>’ nōminātur. ‘Īdūs Iānuāriae’ diēs tertius decimus est post kalendās Iānuāriās. Item ‘īdūs Februāriae’ dīcitur diēs tertius decimus mēnsis Februāriī. Sed ‘īdūs Mārtiae’ diēs est quīntus decimus mēnsis Mārtiī, nam mēnse Mārtiō (item Māiō, Iūliō, Octōbrī) īdūs nōn diēs tertius decimus, sed quīntus decimus post kalendās est. Diēs nōnus ante īdūs dīcitur ‘<span class="word" data-value="nōnae -ārum| f pl: nones (the 5th or 7th of a month) / но́ны (5-й или 7-й день месяца)">nōnae</span>’ (nōnae Iānuāriae: diēs quīntus Iānuāriī; nōnae Februāriae: diēs quīntus Februāriī; nōnae Mārtiae: diēs septimus Mārtiī; cēt.)</div>
      <div><span style="white-space:pre">	</span>Diēs octāvus ante kalendās Iānuāriās, quī dīcitur ‘<span class="word" data-value=": a. d. VIII kal. Ian.">ante diem octāvum kalendās Iānuāriās</span>’, est diēs annī brevissimus. Ante diem octāvum kalendās Iūliās diēs annī longissimus est. Ante diem octāvum kalendās Aprīlēs (id est diē octāvō ante kalendās Aprīlēs) nox atque diēs aequī sunt; is diēs ‘<span class="word" data-value="aequinoctium -ī|n: equinox / равноденствие">aequinoctium</span>’ dīcitur. Item ante diem octāvum kalendās Octōbrēs aequinoctium dīcitur, nam eō quoque diē nox aequa est <span class="word" data-value=": same as / как и">atque</span> diēs.</div>
      <div><span style="white-space:pre">	</span>Tempora annī sunt quattuor: <span class="word" data-value="aestās -ātis|f: summer / лето">aestās</span> et <span class="word" data-value="hiems hiemis| f: winter / зима">hiems</span>, <span class="word" data-value="vēr vēris|n: spring / весна">vēr</span> et <span class="word" data-value="autumnus -ī|n: autumn / осень">autumnus</span>. Aestās est tempus ā mēnse Iūniō ad Augustum, hiems ā mēnse Decembrī ad Februārium. Mēnsis Iūnius initium aestātis, December initium hiemis est. Tempus ā Mārtiō ad Māium vēr dīcitur, ā mēnse Septembrī ad Novembrem autumnus. Vēr ā mēnse Mārtiō initium facit. Autumnus ā Septembrī <span class="word" data-value="incipere -iō: begin / начинать(ся)">incipit</span>.</div>
      <div><span style="white-space:pre">	</span>Aestāte diēs longī sunt, sōl lūcet, āēr <span class="word" data-value="calidus -a -um: warm; hot / тёплый; горячий или жаркий">calidus</span> est. Aestās est tempus calidum. Hiems tempus <span class="word" data-value="frīgidus -a -um: cold; cool / холодный">frīgidum</span> est. Hieme nōn sōlum <span class="word" data-value="imber -bris|m: (torrential) rain / дождь, ливень">imber</span>, sed etiam <span class="word" data-value="nix nivis|f: snow / снег">nix</span> dē caelō cadit. Imber est aqua quae dē nūbibus cadit. Nix frīgidior est quam imber. Hieme montēs et campī nive <span class="word" data-value="operīre: cover / покрывать">operiuntur</span>. Vēre campī novā herbā operiuntur, arborēs novīs foliīs ōrnantur; avēs, quae hieme tacent, rūrsus canere incipiunt. In Germāniā hiemēs frīgidiōrēs sunt quam in Italiā: altā nive operītur tōta terra et <span class="word" data-value="lacus -ūs|m: lake / озеро">lacūs</span> <span class="word" data-value="glaciēs -ēī|f: ice / лёд">glaciē</span> operiuntur; hieme Germānī puerī super glaciem lacuum lūdere possunt. Iānuārius mēnsis annī frīgidissimus est. Mēnsēs calidissimī sunt Iūlius et Augustus. Eō tempore multī Rōmānī <span class="word" data-value="urbs urbis|f: city / город">urbem</span> relinquunt et vīllās suās petunt, neque enim tōtam aestātem in urbe vīvere volunt.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Hōra nōna est. Aemilia apud fīlium aegrum sedet. Cubiculum lūce sōlis illūstrātur. Aemilia ad fenestram it caelumque spectat.</div>
      <div><span style="white-space:pre">	</span>Aemilia: “Hōra nōna est. Sōl altus in caelō est nec nūbibus operītur.”</div>
      <div><span style="white-space:pre">	</span>Quīntus: “<span class="word" data-value=": when? / когда?">Quandō</span> sōl altissimus est?”</div>
      <div><span style="white-space:pre">	</span>Aemilia: “Hōrā sextā vel merīdiē. Sed post merīdiem āēr calidior est quam ante merīdiem.”</div>
      <div><span style="white-space:pre">	</span>Aemilia fenestram claudit. Iam satis obscūrum est cubiculum.</div>
      <div><span style="white-space:pre">	</span>Quīntus: “Ō, quam longae sunt hōrae cum necesse est tōtum diem in lectō iacēre!”</div>
      <div><span style="white-space:pre">	</span>Aemilia: “Vēr est. Diēs atque hōrae longiōrēs sunt vēre quam hieme.”</div>
      <div><span style="white-space:pre">	</span>Quīntus: “Quandō longissimī sunt diēs?”</div>
      <div><span style="white-space:pre">	</span>Aemilia: “Mēnse Iūniō.”</div>
      <div><span style="white-space:pre">	</span>Quīntus: “<span class="word" data-value=": iam-ne">Iamne</span> mēnsis Iūnius est?”</div>
      <div><span style="white-space:pre">	</span>Aemilia: “Māius est: hic diēs est mēnsis Māiī <span class="word" data-value="postrēmus -a -um: last / последний">postrēmus</span>. Hōc annī tempore diēs nōn tam calidī sunt quam aestāte et noctēs frīgidiōrēs sunt.”</div>
      <div><span style="white-space:pre">	</span>Quīntus: “Quī mēnsis annī calidissimus est?”</div>
      <div><span style="white-space:pre">	</span>Aemilia: “Iūlius.”</div>
      <div><span style="white-space:pre">	</span>Quīntus: “Cūr ille mēnsis patris nōmen habet?”</div>
      <div><span style="white-space:pre">	</span>Aemilia rīdet et respondet: “Mēnsis Iūlius nōn ā patre tuō nōmen habet — nōn tantus vir est ille! — sed ā Iūliō <span class="word" data-value="Caesar -aris">Caesare</span>. Ante tempora Caesaris eī mēnsī erat nōmen ‘Quīntīlis’ ā ‘quīntō’ numerō — nōn ā nōmine tuō!”</div>
      <div><span style="white-space:pre">	</span>Quīntus: “Estne Iūlius mēnsis quīntus?” Puer digitīs numerāre incipit: “Mēnsis prīmus Iānuārius, secundus Februārius, tertius Mārtius, quārtus...”</div>
      <div><span style="white-space:pre">	</span>Aemilia: “Antīquīs temporibus Mārtius nōn tertius, sed prīmus mēnsis erat; tunc igitur Quīntīlis, quī nunc Iūlius nōminātur, mēnsis quīntus erat, nōn septimus, ut nunc est. Item mēnsī Augustō nōmen erat ‘Sextīlis’, quia sextus erat; nunc Augustus nōminātur ā Caesare Augustō. Sed hoc satis est. Iam necesse est tē dormīre.” Māter enim faciem fīliī aspicit eumque oculōs claudere videt. Aemilia puerum dormīre <span class="word" data-value="velle: > *vult*, *volunt*">velle</span> putat.</div>
      <div><span style="white-space:pre">	</span>Quīntus: “Sed diēs est. Sōl lūcet. Nocte iubē mē dormīre, cum sōl in caelō nōn est! Ubi sōl est nocte, cum hīc nōn lūcet?”</div>
      <div><span style="white-space:pre">	</span>Aemilia: “Cum hīc nox est, sōl lūcet in aliīs terrīs procul ab Italiā et ab urbe Rōmā. Cum nox est illīc, hīc in Italiā diēs est.”</div>
      <div><span style="white-space:pre">	</span>Quīntus: “Ergō nunc in aliīs terrīs et urbibus nox est atque hominēs dormiunt. Hīc diēs est, nec tempus est dormīre!”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Dēclīnātiō quīnta</i></div>
      <div><br></div>
      <div>Di<b><i>ēs</i></b> brevissimus est ante di<b><i>em</i></b> VIII kalendās Iānuāriās. Māne initium di<b><i>ēī</i></b> est. Di<b><i>ēī</i></b> prīmō Iānuāriī nōmen est kalendae Iānuāriae; ab eō di<b><i>ē</i></b> incipit novus annus. Mēnse Iūniō di<b><i>ēs</i></b> longī sunt. Iūnius XXX di<b><i>ēs</i></b> habet: numerus di<b><i>ērum</i></b> est XXX. Di<b><i>ēbus</i></b> prīmīs mēnsium nōmina sunt: kalendae Iānuāriae, Februāriae, Mārtiae, Aprīlēs, cēt. Ab iīs di<b><i>ēbus</i></b> mēnsēs incipiunt.</div>
      <pre style="font-size: 0.85em">		<i>Sing.	Plūr.</i>
      	<i>Nom.</i>	di|<b><i>ēs</i></b>	di|<b><i>ēs</i></b>
      	<i>Acc.</i>	di|<b><i>em</i></b>	di|<b><i>ēs</i></b>
      	<i>Gen.</i>	di|<b><i>ēī</i></b>	di|<b><i>ērum</i></b>
      	<i>Dat.</i>	di|<b><i>ēī</i></b>	di|<b><i>ēbus</i></b>
      	<i>Abl.</i>	di|<b><i>ē</i></b>	di|<b><i>ēbus</i></b></pre>
      <div>Ut ‘diēs’ (<i>m</i>) dēclīnātur ‘merīdiēs’ (<i>m</i>), item ‘faciēs’ (<i>f</i>), ‘glaciēs’ (f) et pauca alia vocābula fēminīna.</div>
      <div>‘Māne’ est vocābulum neutrum <span class="word" data-value="in-dēclīnābilis -e: indeclinable, invariable / несклоняемый, неизменяемый">indēclīnābile</span>.</div>
      <div><br></div>
      <div style="text-align: center;"><i>Superlātīvus</i></div>
      <div><br></div>
      <div>Aetna mōns altus est, altior quam cēterī montēs Siciliae: is mōns Siciliae alti<i>ssim<b>us</b></i> est.</div>
      <div>Via Appia longa est, longior quam cēterae viae Italiae: ea via Italiae long<i>issim<b>a</b></i> est.</div>
      <div>‘Īre’ verbum breve est, brevius quam cētera verba Latīna: id verbum Latīnum brev<i>issim<b>um</b></i> est.</div>
      <div>‘Altior’, ‘longior’, ‘brevius’ comparātīvus est. ‘Alt<i>issim<b>us</b></i>’, ‘long<i>issim<b>a</b></i>’, ‘brev<i>issim<b>um</b></i>’ <span class="word" data-value="superlātīvus -a -um: @--gradus s.-- superlative degree / превосходная степень">superlātīvus</span> est. Superlātīvus est adiectīvum dēclīnātiōnis I et II: -<i>issim</i>|<b>us</b> -<b>a</b> -<b>um</b>.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" target="_blank" href="https://youtu.be/6O86WvGx9Go" data-value=":Озвучка">
          <img src="img/icon-y.png">
        </a>
        <a class="refs__item" target="_blank" href="https://quizlet.com/ru/871345944/xiii-flash-cards/" data-value=":Словарь">
          <img src="img/icon-q.png">
        </a>
        <a class="refs__item" target="_blank" href="https://le-marin.github.io/Grammatica/13-tgjo22.pdf" data-value=":Грамматика">
          <img src="img/icon-g.png">
        </a>
        <a class="refs__item" id="refs-switcher" href="#" data-value=":Упражнения">
          <img src="favicon.jpg">
        </a>
      </div>
      <div class="refs refs-2">
        <a class="refs__item" target="_blank" href="https://www.educaplay.com/learning-resources/15087094-pensum_a.html" data-value=":Pénsum A">
          <img src="img/icon-e.png">
        </a>
        <a class="refs__item" target="_blank" href="https://www.educaplay.com/learning-resources/15087169-pensum_b.html" data-value=":Pénsum B">
          <img src="img/icon-e.png">
        </a>
        <a class="refs__item" target="_blank" href="https://le-marin.github.io/Exercitia/#/src/llpsi/capitulum/capit-13ht4180" data-value=":Exercitia Latína">
          <img src="/Exercitia/assets/img/bg.jpg">
        </a>
      </div>
    </div>
  </main>
  <script src="js/script.js"></script>
</body>
</html>