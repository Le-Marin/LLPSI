<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XIV</title>
  <link rel="shortcut icon" href="favicon.jpg">
  <link rel="stylesheet" href="style.css?v=4">
</head>
<body>
  <main class="container">
    <h1 class="heading">XIV</h1>
    <div class="text">
      <div class="pic image" style="--img: url(img/novus-dies.png);"></div>
      <div><br></div>
      <div style="text-align: center;"><b>NOVVS DIÉS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Nox est. Familia dormit. Vīlla Iūliī obscūra et quiēta est. Mārcus quiētus in lectō suō <span class="word" data-value="cubāre: lie (in bed) / лежать (в постели)">cubat</span>; is bene dormit. Quīntus dormīre nōn potest, quod et caput et pēs eī dolet. Bracchium quoque dolet Quīntō; itaque is nōn dormit, sed <span class="word" data-value="vigilāre: be awake / бодрствовать, не спать">vigilat</span>.</div>
      <div><span style="white-space:pre">	</span>Cubiculum in quō Quīntus cubat nōn magnum est, nec magnum est cubiculum Mārcī. <span class="word" data-value="uter-que utra- utrum-: each of the two, both / и тот и другой">Utrumque</span> cubiculum parvum est. Uterque puer cubat in cubiculō parvō, <span class="word" data-value="neuter -tra -trum: neither / ни тот ни другой">neuter</span> in cubiculō magnō. Neutrum cubiculum magnum est. Uterque puer quiētus est, neuter puer sē movet. <span class="word" data-value="alter -era -erum: the other, second / другой (из двух) @*alter... alter...* one... the other... / один... другой...">Alter</span> puer dormit, alter vigilat. Alter ē <span class="word" data-value="|abl: < *duo*">duōbus</span> puerīs <span class="word" data-value="valēre @1) be strong, have strength / быть сильным @2) be well / быть здоровым, здравствовать">valet</span>, alter aegrōtat. <span class="word" data-value="uter utra utrum: which (of the two) / который (из двух)">Uter</span> puer aegrōtat, Mārcusne <span class="word" data-value=": or / или">an</span> Quīntus? Quīntus aegrōtat, Mārcus valet.</div>
      <div><span style="white-space:pre">	</span>Āēr frīgidus cubiculum Mārcī intrat, fenestra enim <span class="word" data-value="apertus -a -um: open / открытый">aperta</span> est. Mārcus fenestrā apertā dormit. Fenestra Quīntī aperta nōn est. Altera ē <span class="word" data-value="|abl: < *duae*">duābus</span> fenestrīs est aperta, altera <span class="word" data-value="clausus -a -um: closed / закрытый">clausa</span>. Utra fenestra clausa est? Fenestra Quīntī. Is <span class="word" data-value=": with window closed / с закрытым окном">fenestrā clausā</span> dormit, quia aeger est.</div>
      <div><span style="white-space:pre">	</span>Ecce <span class="word" data-value="gallus -ī|m: cock, rooster / петух">gallus</span> canit: “Cucurrū! Cucucurrū!” Gallus <span class="word" data-value="canēns -entis: singing / поющий">canēns</span> novum diem salūtat.</div>
      <div><span style="white-space:pre">	</span>Mārcus oculōs nōn aperit neque sē movet. Quīntus, quī oculīs apertīs iacet, super lectum sē vertit. Puer dormiēns gallum <span class="word" data-value="@gall*us* canēns @gall*um* canent*em*">canentem</span> nōn audit. Puer vigilāns gallum audit, et Dāvum vocat.</div>
      <div><span style="white-space:pre">	</span>Dāvus cubiculum intrāns interrogat: “<span class="word" data-value=": (< *quō modō*) how / как, каким образом">Quōmodo</span> sē habet pēs tuus <span class="word" data-value=": (< *hōc diē*) today / сегодня">hodiē</span>?”</div>
      <div><span style="white-space:pre">	</span>Quīntus respondet: “Pēs male sē habet, nec pēs tantum, sed etiam caput et bracchium dolet. Ō, quam longa nox est! Sed iam māne est, nam gallus canit. Dā <span class="word" data-value="|dat: (to) me / мне">mihi</span> aquam, Dāve!”</div>
      <div><span style="white-space:pre">	</span>Dāvus Quīntō aquam in pōculō dat. Puer aquam bibit. Servus puerum bibentem aspicit.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Dāvus Quīntum in lectō iacentem relinquit et cubiculum Mārcī intrat. Mārcus <span class="word" data-value="ad-hū́c: so far, till now, still / до сих пор, ещё">adhūc</span> dormit. Dāvus ad puerum dormientem adit eumque <span class="word" data-value="excitāre: wake up, arouse / будить">excitat</span>. Quōmodo servus puerum excitat? In aurem puerī dormientis magnā vōce clāmat: “Mārce! Māne est!” Eō modō excitātur Mārcus, et oculōs aperiēns servum apud lectum stantem videt. Iam neuter ē duōbus puerīs dormit.</div>
      <div><span style="white-space:pre">	</span>“Hōra prīma est,” <span class="word" data-value=": says, quoth / молвит, говорит">inquit</span> Dāvus. “<span class="word" data-value="surgere: get up, rise / вставать">Surge</span> ē lectō!”</div>
      <div><span style="white-space:pre">	</span>Mārcus ē lectō surgit. Iam nōn cubat in lectō, sed ante lectum stat. Mārcus Dāvum aquam <span class="word" data-value="af-ferre: (< *ad-ferre*) bring (to, forward) / приносить">afferre</span> iubet: “<span class="word" data-value="|imp sg: < *afferre*">Affer</span> mihi aquam ad manūs!”</div>
      <div><span style="white-space:pre">	</span>Servus Mārcō aquam affert et “Ecce aqua,” inquit. “<span class="word" data-value="lavāre: wash / мыть; умывать">Lavā</span> faciem et manūs! Manūs tuae <span class="word" data-value="sordidus -a -um: dirty / грязный">sordidae</span> sunt.”</div>
      <div><span style="white-space:pre">	</span>Mārcus <span class="word" data-value=": first / сначала">prīmum</span> manūs lavat, <span class="word" data-value=": then, afterwards / затем, потом">deinde</span> faciem.</div>
      <div><span style="white-space:pre">	</span>Dāvus: “Aurēs quoque lavā!”</div>
      <div><span style="white-space:pre">	</span>“Sed aurēs,” inquit Mārcus, “in faciē nōn sunt!”</div>
      <div><span style="white-space:pre">	</span>Dāvus: “Tacē, puer! Nōn modo faciem, sed tōtum caput lavā! <span class="word" data-value="mergere: dip, plunge, sink / погружать, окунать">Merge</span> caput in aquam!”</div>
      <div><span style="white-space:pre">	</span>Mārcus caput tōtum in aquam mergit atque etiam aurēs et capillum lavat. Iam tōtum caput eius <span class="word" data-value="pūrus -a -um: clean, pure / чистый">pūrum</span> est. Aqua nōn est pūra, sed sordida.</div>
      <div><span style="white-space:pre">	</span>Aqua quā Mārcus lavātur frīgida est; itaque puer manūs et caput sōlum lavat, nōn tōtum corpus. <span class="word" data-value=": in the morning / утром">Māne</span> Rōmānī faciem et manūs aquā frīgidā lavant; post merīdiem tōtum corpus lavant aquā calidā.</div>
      <div><span style="white-space:pre">	</span>Mārcus caput et manūs tergēns Dāvum interrogat: “Cūr frāter meus tam quiētus est?”</div>
      <div><span style="white-space:pre">	</span>Dāvus respondet: “Quīntus adhūc in lectō est.”</div>
      <div><span style="white-space:pre">	</span>Mārcus: “In lectō? Quīntus, quī ante mē surgere <span class="word" data-value="solēre: be accustomed / иметь обыкновение">solet</span>, adhūc dormit! Excitā eum!”</div>
      <div><span style="white-space:pre">	</span>“Nōn dormit,” inquit Dāvus. “Frāter tuus vigilat nec surgere potest, quod pēs et caput eī dolet.”</div>
      <div><span style="white-space:pre">	</span>Mārcus: “Mihi quoque caput dolet!”</div>
      <div><span style="white-space:pre">	</span>Dāvus: “<span class="word" data-value="tibi|dat: (to) you sg / тебе">Tibi</span> nec caput nec pēs dolet! Caput valēns nōn dolet nec membra valentia.”</div>
      <div><span style="white-space:pre">	</span>Per fenestram apertam intrat āēr frīgidus. Mārcus <span class="word" data-value="frīgēre: be cold / мёрзнуть">frīget</span>, quod corpus eius <span class="word" data-value="nūdus -a -um: naked / голый">nūdum</span> est (id est sine <span class="word" data-value="vestīmentum -ī|n: garment, clothing / одежда">vestīmentīs</span>); itaque Mārcus vestīmenta sua ā servō <span class="word" data-value="poscere: demand, call for / просить, требовать">poscit</span>: “Dā mihi <span class="word" data-value="tunica -ae|f: tunic (a garment worn over the torso, with or without sleeves, reaching from the hips to the ankles) / туни́ка (нижняя домашняя одежда без рукавов)">tunicam</span> et <span class="word" data-value="toga -ae|f: toga (a loose outer garment worn by citizens in public) / тога (гражданская верхняя одежда)">togam</span>! <span class="word" data-value="vestīre: dress / одевать">Vestī</span> mē!” Dāvus puerō frīgentī tunicam et togam dat, neque eum vestit: necesse est puerum ipsum sē vestīre. Mārcus prīmum tunicam <span class="word" data-value="induere: punt on (clothes) / надевать">induit</span>, deinde togam. Puer iam nūdus nōn est.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>(Toga est vestīmentum album, quod virī et puerī Rōmānī <span class="word" data-value="gerere @1) carry / носить, нести @2) wear / носить, быть одетым в">gerunt</span>. Graecī et barbarī togam nōn gerunt. Multīs barbarīs magna corporis pars nūda est. Virō <span class="word" data-value="togātus -a -um: wearing a toga / облачённый в тогу">togātō</span> nūlla pars corporis est nūda <span class="word" data-value="| (+ acc): besides, except / помимо, кроме">praeter</span> bracchium alterum. Utrum bracchium virō togātō nūdum est, <span class="word" data-value="dexter -tra -trum @1) right / правый @2) ^f^ right hand / десница, правая рука">dextrum</span>ne an <span class="word" data-value="sinister -tra -trum @1) left / левый @2) ^f^ left hand / левая рука">sinistrum</span>? Bracchium dextrum est nūdum, bracchium sinistrum togā operītur. Mīlitēs togam nōn gerunt, nēmō enim togātus gladiō et scūtō pugnāre potest. Utrā manū mīles gladium gerit? Manū dextrā gladium gerit, scūtum gerit manū sinistrā.)</div>
      <div><span style="white-space:pre">	</span>Mārcus, quī pedibus nūdīs ante lectum stat, <span class="word" data-value="calceus -ī|m: shoe / башмак; *pl* обувь">calceōs</span> poscit: “Dā mihi calceōs! Pedēs frīgent mihi.” Dāvus eī calceōs dat, et eum <span class="word" data-value="= cum sē| (abl): with (him, her, it)self, with themselves / с собой (только с 3-м л.: с ним, с ней, с ними)">sēcum</span> venīre iubet: “Venī <span class="word" data-value=": = cum mē (*abl*)">mēcum</span>! Dominus et domina tē exspectant.”</div>
      <div><span style="white-space:pre">	</span>Mārcus cum servō ātrium intrat, ubi <span class="word" data-value="parentēs| mf pl: (*gen* -um/-ium) parents / родители">parentēs</span> sedent līberōs exspectantēs. Ante eōs in parvā mēnsā pānis et māla sunt. Parentēs ā fīliō intrante salūtantur: “Salvēte, pater et māter!” et ipsī fīlium intrantem salūtant: “Salvē, Mārce!”</div>
      <div><span style="white-space:pre">	</span>Māter alterum fīlium nōn vidēns Dāvum interrogat: “Quīntus quōmodo sē habet hodiē?”</div>
      <div><span style="white-space:pre">	</span>Dāvus: “Quīntus dīcit ‘nōn modo pedem, sed etiam caput dolēre’.”</div>
      <div><span style="white-space:pre">	</span>Aemilia surgit et ad fīlium aegrōtantem abit. Māter fīliō suō aegrōtantī pānem et mālum dat, sed ille, quī <span class="word" data-value="multum -ī|n: much / много, большое количество">multum</span> ēsse solet, hodiē nec pānem nec mālum ēst. Puer aegrōtāns <span class="word" data-value=": nothing / ничто, ничего">nihil</span> ēsse potest.</div>
      <div><span style="white-space:pre">	</span>Mārcus autem magnum mālum ā patre poscit: “Dā mihi illud mālum, pater! Venter vacuus est mihi.”</div>
      <div><span style="white-space:pre">	</span>Iūlius Mārcō pānem dāns “Prīmum <span class="word" data-value="ēs(te)| imp: < *ēsse*">ēs</span> pānem,” inquit, “deinde mālum!”</div>
      <div><span style="white-space:pre">	</span>Mārcus pānem suum ēst. Deinde pater eī in <span class="word" data-value="@utr*a*-que manus @utr*am*-que manum">utramque</span> manum mālum dat, et “Alterum mālum nunc ēs,” inquit, “alterum <span class="word" data-value=": = cum tē (*abl*)">tēcum</span> <span class="word" data-value="fer(te)|imp: < *ferre*">fer</span>!”</div>
      <div><span style="white-space:pre">	</span>Dāvus Mārcō librum et <span class="word" data-value="tabula -ae|f: writing-tablet / табличка (восковая, для письма)">tabulam</span> et <span class="word" data-value="stilus -ī|m: stylus (for writing on waxed tablets) / стилус (для письма на табличке)">stilum</span> et <span class="word" data-value="rēgula -ae|f: ruler / линейка">rēgulam</span> affert.</div>
      <div><span style="white-space:pre">	</span>Iūlius: “Ecce Dāvus tibi librum et cēterās <span class="word" data-value="rēs reī|f: @1) thing / вещь, предмет @2) matter / дело">rēs</span> tuās affert. Sūme rēs tuās atque abī!”</div>
      <div><span style="white-space:pre">	</span>“Sed cūr nōn venit Mēdus?” inquit Mārcus, quī Mēdum adhūc in familiā esse putat. Is servus cum puerīs īre solet <span class="word" data-value="omnis -e: all; every / весь">omnēs</span> rēs eōrum portāns. Mārcus ipse nūllam rem portāre solet praeter mālum.</div>
      <div><span style="white-space:pre">	</span>Iūlius: “Mēdus tēcum īre nōn potest. Hodiē necesse est tē sōlum ambulāre.”</div>
      <div><span style="white-space:pre">	</span>Mārcus: “...atque mē ipsum omnēs rēs meās portāre? Cūr ille servus mēcum venīre nōn potest ut solet? Etiamne Mēdō caput dolet?”</div>
      <div><span style="white-space:pre">	</span>Iūlius: “Immō bene valet Mēdus, sed hodiē aliās rēs agit.”</div>
      <div><span style="white-space:pre">	</span>Mārcus: “Quae sunt illae rēs?”</div>
      <div><span style="white-space:pre">	</span>Iūlius nihil ad hoc respondet et “Iam,” inquit, “tempus est discēdere, Mārce.”</div>
      <div><span style="white-space:pre">	</span>Mārcus mālum, librum, tabulam, stilum, rēgulamque sēcum ferēns ē vīllā abit. Fīlius ā patre discēdēns “<span class="word" data-value="|imp sg: farewell, goodbye / прощай, счастливо, будь здоров">Valē</span>, pater!” inquit.</div>
      <div><span style="white-space:pre">	</span>“Valē, Mārce!” respondet pater, “<span class="word" data-value=": safe journey / счастливого пути">Bene ambulā</span>!”</div>
      <div><span style="white-space:pre">	</span>Quō it Mārcus cum rēbus suīs? Vidē capitulum quīntum decimum!</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Participium</i></div>
      <div><br></div>
      <div><span style="white-space:pre">	</span>Puer vigil<i>āns</i> in lectō iac<i>ēns</i> gallum can<i>ent<b>em</b></i> audit. Gallus can<i>ēns</i> nōn audītur ā puerō dorm<i>ient<b>e</b></i>. Puer dorm<i>iēns</i> servum clam<i>ant<b>em</b></i> audit, nec ā gallō can<i>ent<b>e</b></i>, sed ā servō clām<i>ant<b>e</b></i> excitātur. Nōn vōx gallī can<i>ent<b>is</b></i>, sed vōx servī clām<i>ant<b>is</b></i> puerum dorm<i>ient<b>em</b></i> excitat.</div>
      <div><span style="white-space:pre">	</span>Puerī vigil<i>ant<b>ēs</b></i> gallōs can<i>ent<b>ēs</b></i> audiunt. Gallī can<i>ent<b>ēs</b></i> ā puerīs dorm<i>ient<b>ibus</b></i> nōn audiuntur. Puerī dorm<i>ient<b>ēs</b></i> servōs clām<i>ant<b>ēs</b></i> audiunt, nec ā gallīs can<i>ent<b>ibus</b></i>, sed ā servīs clām<i>ant<b>ibus</b></i> excitantur. Nōn vōcēs gallōrum can<i>ent<b>ium</b></i>, sed vōcēs servōrum clām<i>ant<b>ium</b></i> puerōs dorm<i>ient<b>ēs</b></i> excitant.</div>
      <div><span style="white-space:pre">	</span>Caput val<i>ēns</i> nōn dolet nec membra val<i>ent<b>ia</b></i>. Canis animal vol<i>āns</i> nōn est; animālia vol<i>ant<b>ia</b></i> sunt avēs. Mīlitēs inter pīla vol<i>ant<b>ia</b></i> pugnant.</div>
      <div><span style="white-space:pre">	</span>‘Vigil<i>āns</i>’, ‘iac<i>ēns</i>’, ‘can<i>ēns</i>’, ‘dorm<i>iēns</i>’ <span class="word" data-value="participium -ī|n: participle / причастие">participia</span> sunt. Participium est adiectīvum dēclīnātiōnis III: gen. sing. -<i>ant</i>|<i><b>is</b></i>, -<i>ent</i>|<i><b>is</b></i> (abl. sing. -<b><i>e</i></b> vel -<b><i>ī</i></b>).</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" target="_blank" href="https://youtu.be/bg4SxpxalIM" data-value=":Озвучка">
          <img src="img/icon-y.png">
        </a>
        <a class="refs__item" target="_blank" href="https://quizlet.com/ru/881631515/xiv-flash-cards/" data-value=":Словарь">
          <img src="img/icon-q.png">
        </a>
        <a class="refs__item" target="_blank" href="https://le-marin.github.io/Grammatica/14-oy6dre.pdf" data-value=":Грамматика">
          <img src="img/icon-g.png">
        </a>
        <a class="refs__item" id="refs-switcher" href="#" data-value=":Упражнения">
          <img src="favicon.jpg">
        </a>
      </div>
      <div class="refs refs-2">
        <a class="refs__item" target="_blank" href="https://www.educaplay.com/learning-resources/15294791-pensum_a.html" data-value=":Pénsum A">
          <img src="img/icon-e.png">
        </a>
        <a class="refs__item" target="_blank" href="https://www.educaplay.com/learning-resources/15294840-pensum_b.html" data-value=":Pénsum B">
          <img src="img/icon-e.png">
        </a>
        <a class="refs__item" target="_blank" href="https://le-marin.github.io/Exercitia/#/src/llpsi/capitulum/capit-14jibu25" data-value=":Exercitia Latína">
          <img src="/Exercitia/assets/img/bg.jpg">
        </a>
        <a class="refs__item" target="_blank" href="https://le-marin.github.io/Exercitia/#/src/llpsi/ultra/ultra-14hft9pv" data-value=":Ultra">
          <img src="/Exercitia/assets/img/bg.jpg">
        </a>
      </div>
    </div>
  </main>
  <script src="js/script.js"></script>
</body>
</html>