<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM VI</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">VI</h1>
    <div class="text">
      <div class="pic image" style="--img: url(img/via-latina-1.jpg);"></div>
      <div><br></div>
      <div style="text-align: center;"><b>VIA LATÍNA</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>In Italiā multae et magnae <span class="word" data-value="via -ae|f: street; road; way / улица; дорога; путь">viae</span> sunt: via Appia, via Latīna, via Flāminia, via Aurēlia, via Aemilia. Via Appia est <span class="word" data-value="|(+ acc) @1) between / между @2) among / среди">inter</span> Rōmam et Brundisium; via Latīna inter Rōmam et Capuam; via Flāminia inter Rōmam et Arīminum; via Aurēlia inter Rōmam et Genuam; via Aemilia inter Arīminum et Placentiam. Brundisium, Capua, Arīminum, Genua, Placentia, Ōstia magna oppida sunt. Ubi est Ōstia? Ōstia est <span class="word" data-value="|(+ acc): near / близ, около">prope</span> Rōmam. Tūsculum quoque prope Rōmam est. Brundisium nōn est prope Rōmam, sed <span class="word" data-value=": far / далеко, вдали">procul</span> ab Rōmā: via Appia <span class="word" data-value="longus -a -um: long / длинный; долгий">longa</span> est. Via Latīna nōn <span class="word" data-value=": so, as / так, столь, настолько">tam</span> longa est <span class="word" data-value=": as / как, насколько">quam</span> via Appia. Quam longa est via Flāminia? Neque ea tam longa est quam via Appia. Tiberis fluvius nōn tam longus est quam fluvius Padus.</div>
      <div><span style="white-space:pre">	</span><span class="word" data-value="|(+ acc): (a)round / вокруг">Circum</span> oppida <span class="word" data-value="mūrus -ī|m: (city) wall / стена (городская)">mūrī</span> sunt. Circum Rōmam est mūrus antīquus. In mūrō Rōmānō <span class="word" data-value="|inv: (XII) twelve / двенадцать">duodecim</span> <span class="word" data-value="porta -ae|f: gate / ворота">portae</span> sunt. Porta prīma Rōmāna est porta Capēna. Circum oppidum Tūsculum mūrus nōn tam longus est quam circum Rōmam.</div>
      <div><br></div>
      <div><img class="pic img" src="img/via-latina-2.png" alt="via-latina-2"></div>
      <div><br></div>
      <div><span style="white-space:pre">	</span>Vīlla Iūliī est prope Tūsculum. Ab oppidō Tūsculō <span class="word" data-value="|(+ acc):  to, towards / к, по направлению к">ad</span> vīllam Iūliī nōn longa via est. Ecce Iūlius et quattuor servī in viā. Iūlius ab oppidō ad vīllam suam <span class="word" data-value="< īre: goes / идёт, едет">it</span>. Dominus et servī ab oppidō ad vīllam <span class="word" data-value="< īre: go / идут, едут">eunt</span>. Dominus in <span class="word" data-value="lectīca -ae|f: litter, sedan / носилки, паланкин">lectīcā</span> est. Duo servī lectīcam cum dominō <span class="word" data-value="portāre: carry / носить, нести">portant</span>. Servī quī lectīcam portant sunt Ursus et Dāvus. Iūlius nōn in viā <span class="word" data-value="ambulāre: walk / ходить, идти (пешком)">ambulat</span>, servī eum portant. Syrus et Lēander ambulant. Syrus <span class="word" data-value="saccus -ī|m: sack / мешок">saccum</span> portat et Lēander quoque saccum portat: Syrus et Lēander duōs saccōs in <span class="word" data-value="umerus -ī|m: shoulder / плечо">umerīs</span> portant. Saccī quōs Syrus et Lēander portant magnī sunt, sed saccus quem Syrus portat nōn tam magnus est quam saccus Lēandrī. Quattuor servī dominum et duōs saccōs ab oppidō ad vīllam <span class="word" data-value="vehere: carry, convey / нести, везти">vehunt</span>.</div>
      <div><span style="white-space:pre">	</span>Iūlius in lectīcā est inter Ursum et Dāvum. Ursus est <span class="word" data-value="|(+ acc): in front of, before / перед">ante</span> Iūlium, Dāvus <span class="word" data-value="|(+ acc) @1) behind / за, позади @2) after / после">post</span> eum est. Syrus et Lēander nōn ante lectīcam, sed post lectīcam ambulant. Venitne Iūlius <span class="word" data-value="= ab @--ab-- before vowels and <b>h</b> / перед гласными и <b>h</b> @--ā-- before other letters / перед прочими буквами">ā</span> vīllā? Nōn ā vīllā venit. Unde venit Iūlius? Ab oppidō venit. <span class="word" data-value=": where (to) / куда">Quō</span> it Iūlius? Ad vīllam it. Post eum Tūsculum est, ante eum est vīlla.</div>
      <div><span style="white-space:pre">	</span>Iūlius sōlus nōn est, nam quattuor servī <span class="word" data-value="|(+ acc): beside, by / у, при, подле">apud</span> eum sunt. Mēdus nōn est apud dominum, <span class="word" data-value=": for, since, because / ведь, ибо">nam</span> is dominum īrātum <span class="word" data-value="timēre: fear, be afraid (of) / бояться">timet</span>. Mēdus est <span class="word" data-value="malus -a -um: bad / плохой">malus</span> servus quī nummōs dominī in sacculō suō habet. Dominus servōs malōs baculō verberat, <span class="word" data-value=": so, therefore / так что, поэтому">itaque</span> servī malī dominum et baculum eius timent. Dāvus <span class="word" data-value=": on the other hand, on the contrary, however / же, напротив, с другой стороны">autem</span> bonus servus est, neque is Mēdum amat. Dāvus <span class="word" data-value="amīcus -ī|m: friend / друг">amīcus</span> Mēdī nōn est, nam servus bonus et servus malus nōn amīcī, sed inimīcī sunt. Mēdus est <span class="word" data-value="inimīcus -ī|m: enemy, foe / враг, недруг">inimīcus</span> Dāvī. Ursus autem amīcus Dāvī est.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Mēdus abest ā dominō suō. Estne in oppidō Tūsculō? Mēdus <span class="word" data-value="|loc: in Tusculum / в Тускуле">Tūsculī</span> nōn est; neque <span class="word" data-value="|loc: in Rome / в Риме">Rōmae</span> est Mēdus, sed in viā Latīnā inter Rōmam et Tūsculum. Unde venit Mēdus? Tūsculō venit, neque is ad vīllam Iūliī it. Quō it Mēdus? Rōmam it. Tūsculum post eum est, ante eum est Rōma. Mēdus <span class="word" data-value=": by way of Latin street / Латинской улицей">viā Latīnā</span> Tūsculō Rōmam ambulat.</div>
      <div><span style="white-space:pre">	</span>Etiam Cornēlius, amīcus Iūliī, in viā Latīnā est inter Rōmam et Tūsculum. Unde venit Cornēlius? Is nōn Tūsculō, sed Rōmā venit. Quō it? Cornēlius nōn Rōmam, sed Tūsculum it. Rōma post eum, ante eum Tūsculum est. Cornēlius in <span class="word" data-value="equus -ī|m: horse / конь, лошадь">equō</span> est. Equus quī Cornēlium vehit pulcher est. Iūlius et Cornēlius ad vīllās suās eunt. Vīlla ubi Iūlius habitat prope Tūsculum est. Ubi habitat Cornēlius? Is Tūsculī habitat.</div>
      <div><span style="white-space:pre">	</span>Iam Iūlius prope vīllam suam est. Servī quī lectīcam portant <span class="word" data-value="fessus -a -um: tired, weary / уставший, усталый, утомлённый">fessī</span> sunt. Dominus autem fessus nōn est, nam is nōn ambulat. Iūlius ab Ursō et Dāvō portātur, itaque is fessus nōn est. Fessī sunt Syrus et Lēander, nam iī duōs magnōs saccōs <span class="word" data-value=": = in umerīs">umerīs</span> portant, neque vacuī sunt saccī! Saccī quī ā Syrō et Lēandrō portantur magnī sunt, sed saccus quem Syrus portat nōn tam magnus est quam saccus quī ā Lēandrō portātur. Itaque Syrus nōn tam fessus est quam Lēander. Cornēlius nōn est fessus, nam is equō <span class="word" data-value="|pass: ride, travel (by) / ехать (верхом, на)">vehitur</span>. Iūlius lectīcā vehitur. Servī ambulant. Dominī vehuntur. Mēdus ambulat, nam is servus est neque equum habet.</div>
      <div><span style="white-space:pre">	</span>Iūlius prope vīllam suam est. Mēdus autem, quī dominum īrātum timet, procul ā vīllā Iūliī abest. Dominus ā servō malō timētur. Mēdus prope Rōmam est; iam mūrī Rōmānī ab eō videntur et porta Capēna. (Is quī viā Latīnā venit <span class="word" data-value="|(+ acc): through, across, by / через">per</span> portam Capēnam Rōmam <span class="word" data-value="intrāre: enter / входить (в)">intrat</span>.) Cūr Rōmam it Mēdus? Rōmam it, quia Lȳdia Rōmae habitat, nam Lȳdia amīca eius est: Mēdus Lȳdiam amat et ab eā amātur. Mēdus Rōmam vocātur ab amīcā suā, quae fēmina est pulchra et proba. Itaque is fessus nōn est et laetus cantat: <i>Nōn via longa est Rōmam, ubi amīca habitat mea pulchra</i>. Sed <span class="word" data-value=": that which / то что">id quod</span> Mēdus cantat ā Lȳdiā nōn audītur!</div>
      <div><span style="white-space:pre">	</span>Iam Iūlius in vīllā est et ab Aemiliā līberīsque laetīs salūtātur. Cornēlius Tūsculī est. Mēdus autem Rōmae est ante ōstium Lȳdiae. Mēdus ōstium pulsat.</div>
      <div><span style="white-space:pre">	</span>Lȳdia imperat: “Intrā!”</div>
      <div><span style="white-space:pre">	</span>Mēdus per ōstium intrat et amīcam suam salūtat: “Salvē, mea Lȳdia! Ecce amīcus tuus quī sōlus Rōmam ad tē venit.”</div>
      <div><span style="white-space:pre">	</span>Lȳdia verbīs Mēdī dēlectātur eumque salūtat: “Ō amīce, salvē! Ubi est dominus tuus?”</div>
      <div><span style="white-space:pre">	</span>Mēdus: “Iūlius in vīllā est apud servōs suōs — neque is iam meus dominus est!”</div>
      <div><span style="white-space:pre">	</span>Verba Mēdī ā Lȳdiā laetā audiuntur.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Praepositiōnēs</i></div>
      <div><br></div>
      <div>Iūlius <i>ad</i> vīll<b><i>am</i></b> it; ad oppid<b><i>um</i></b>; ad ancill<b><i>ās</i></b>.</div>
      <div>Ursus <i>ante</i> Iūli<b><i>um</i></b> est; ante e<b><i>um</i></b>; ante vīll<b><i>am</i></b>.</div>
      <div>Dāvus <i>post</i> Iūli<b><i>um</i></b> est; post e<b><i>um</i></b>; post vīll<b><i>am</i></b>.</div>
      <div>Via <i>inter</i> Rōm<b><i>am</i></b> et Capu<b><i>am</i></b>; inter serv<b><i>ōs</i></b>.</div>
      <div>Ōstia est <i>prope</i> Rōm<b><i>am</i></b>; prope vīll<b><i>am</i></b>; prope e<b><i>am</i></b>.</div>
      <div><i>Circum</i> oppid<b><i>um</i></b> mūrus est; circum mēns<b><i>am</i></b>.</div>
      <div>Mēdus est <i>apud</i> amīc<b><i>am</i></b> su<b><i>am</i></b>, nōn apud domin<b><i>um</i></b>.</div>
      <div>Mēdus <i>per</i> port<b><i>am</i></b> Capēn<b><i>am</i></b> Rōmam intrat; per ōsti<b><i>um</i></b>.</div>
      <div><i>Ab</i>, <i>ad</i>, <i>ex</i>, cēt. sunt <span class="word" data-value="praepositiō -ōnis|f: (dēcl. 3) preposition / предлог (часть речи)">praepositiōnēs</span>. Praepositiōnēs cum accūsātivō: <i>ad</i>, <i>ante</i>, <i>post</i>, <i>inter</i>, <i>prope</i>, <i>circum</i>, <i>apud</i>, <i>per</i>, cēt.; praepositiōnēs cum ablātīvō: <i>ab/ā</i>, <i>cum</i>, <i>ex</i>, <i>in</i>, <i>sine</i>, cēt. (vidē cap. V).</div>
      <div><br></div>
      <div><i>Quō</i> it Mēdus? Mēdus Rōm<b><i>am</i></b> it. Quō it Cornēlius? Is Tūscul<b><i>um</i></b> it.</div>
      <div><i>Unde</i> venit Cornēlius? Cornēlius Rōm<b><i>ā</i></b> venit. Unde venit Mēdus? Is Tūscul<b><i>ō</i></b> venit.</div>
      <div><i>Ubi</i> habitat Lȳdia? Lȳdia Rōm<b><i>ae</i></b> habitat. Ubi habitat Cornēlius? Is Tūscul<b><i>ī</i></b> habitat.</div>
      <div><i>Accūsātīvus</i>: Rōm<b><i>am</i></b>, Tūscul<b><i>um</i></b>, Capu<b><i>am</i></b>, Brundisi<b><i>um</i></b>, Ōsti<b><i>am</i></b> = <i>ad</i> oppidum -am/-um.</div>
      <div><i>Ablātīvus</i>: Rōm<b><i>ā</i></b>, Tūscul<b><i>ō</i></b>, Capu<b><i>ā</i></b>, Brundisi<b><i>ō</i></b>, Ōsti<b><i>ā</i></b> = <i>ab</i> oppidō -ā/-ō.</div>
      <div><span class="word" data-value="locātīvus -ī|m: locative case / местный падеж, локати́в"><i>Locātīvus</i></span> (= genetīvus): Rōm<b><i>ae</i></b>, Tūscul<b><i>ī</i></b>, Capu<b><i>ae</i></b>, Brundisi<b><i>ī</i></b>, Ōsti<b><i>ae</i></b> = <i>in</i> oppidō -ae/-ō.</div>
      <div><br></div>
      <div style="text-align: center;"><i>Verbum āctīvum et passīvum</i></div>
      <div><br></div>
      <div><b>Serv<i>us</i></b> <u>sacc<b><i>um</i></b></u> porta<b><i>t</i></b>. = <b>Sacc<i>us</i></b> portā<b><i>tur</i></b> <u>ā serv<b><i>ō</i></b></u>.</div>
      <div>Serv<b><i>ī</i></b> sacc<b><i>ōs</i></b> porta<b><i>nt</i></b>. = Sacc<b><i>ī</i></b> porta<b><i>ntur</i></b> ā serv<b><i>īs</i></b>.</div>
      <div>‘Porta<b><i>t</i></b>’, ‘porta<b><i>nt</i></b>’ verbum <span class="word" data-value="āctīvus -a -um: active / действительный, активный @--genus ~um-- active voice / действительный залог">āctīvum</span> est. ‘Portā<b><i>tur</i></b>’, ‘porta<b><i>ntur</i></b>’ est verbum <span class="word" data-value="passīvus -a -um: passive / страдательный, пассивный @--genus ~um-- passive voice / страдательный залог">passīvum</span>. Actīvum: -<b><i>t</i></b>, -<b><i>nt</i></b>. Passīvum: -<b><i>tur</i></b>, -<b><i>ntur</i></b>.</div>
      <div><br></div>
      <div><i>Exempla</i>:</div>
      <div><span style="white-space:pre">	</span>[1] -ātur, -antur:</div>
      <div>Aemilia Iūlium am<b><i>at</i></b> et ab eō am<b><i>ātur</i></b>. Pater et māter līberōs am<i><b>ant</b></i> et ab iīs am<b><i>antur</i></b>. Lȳdia verbīs Mēdī dēlect<b><i>ātur</i></b>.</div>
      <div><span style="white-space:pre">	</span>[2] -ētur, -entur:</div>
      <div>Iūlia puerōs nōn vid<b><i>et</i></b> neque ab iīs vid<b><i>ētur</i></b>. Puerī Iūliam nōn vid<b><i>ent</i></b> neque ab eā vid<b><i>entur</i></b>.</div>
      <div><span style="white-space:pre">	</span>[3] -itur, -untur:</div>
      <div>Dāvus sacculum in mēnsā pōn<b><i>it</i></b>: sacculus in mēnsā pōn<b><i>itur</i></b> ā Dāvō. Puerī rosās in aquā pōn<b><i>unt</i></b>: rosae ā puerīs in aquā pōn<b><i>untur</i></b>. Cornēlius equō veh<b><i>itur</i></b>.</div>
      <div><span style="white-space:pre">	</span>[4] -ītur, -iuntur:</div>
      <div>Iūlia puerōs aud<b><i>it</i></b> neque ab iīs aud<b><i>ītur</i></b>: puerī ā Iūliā aud<b><i>iuntur</i></b> neque eam aud<b><i>iunt</i></b>.</div>
    </div>
  </main>
  <script src="js/script.js"></script>
</body>
</html>