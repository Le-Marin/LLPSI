<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM X</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">X</h1>
    <div class="text">
      <div class="pic image" style="--img: url(img/bestiae-et-homines.jpg);"></div>
      <div><br></div>
      <div style="text-align: center;"><b>BÉSTIAE ET HOMINÉS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Equus et <span class="word" data-value="asinus -ī|m: ass, donkey / осёл">asinus</span>, <span class="word" data-value="leō -ōnis|m: lion / лев">leō</span> et lupus, canis et ovis <span class="word" data-value="bēstia -ae|f: animal, beast / животное, зверь">bēstiae</span> sunt. Leō et lupus sunt bēstiae <span class="word" data-value="ferus -a -um: wild / дикий">ferae</span>, quae aliās bēstiās <span class="word" data-value="capere -iō: take, catch, capture / хватать, ловить">capiunt</span> et edunt. In Āfricā sunt multī leōnēs. Pāstōrēs Āfricae leōnēs timent, nam leōnēs nōn sōlum ovēs pāstōrum edunt, sed etiam pāstōrēs ipsōs! Nōn bēstia, sed <span class="word" data-value="homō -inis|m: human being, person / человек">homō</span> est pāstor; leōnēs autem nōn sōlum aliās bēstiās, sed etiam hominēs edunt. <span class="word" data-value="fera -ae|f: wild animal / (дикий) зверь">Ferae</span> et hominēs amīcī nōn sunt. Canis amīcus hominis est, ea bēstia fera nōn est.</div>
      <div><span style="white-space:pre">	</span>Aliae bēstiae sunt <span class="word" data-value="avis -is|f: bird / птица">avēs</span>, aliae <span class="word" data-value="piscis -is|m: fish / рыба">piscēs</span>. <span class="word" data-value="aquila -ae|f: eagle / орёл">Aquila</span> est magna avis fera, quae parvās avēs capit et ēst. Avēs in <span class="word" data-value="āēr āeris|m: air / воздух">āere</span> <span class="word" data-value="volāre: fly / летать, лететь">volant</span>. Piscēs in aquā <span class="word" data-value="natāre: swim / плавать, плыть">natant</span>. Hominēs in terrā ambulant. Avis duās <span class="word" data-value="āla -ae|f: wing / крыло">ālās</span> habet. Homō duōs <span class="word" data-value="pēs pedis|m: foot / нога (стопа)">pedēs</span> habet. Avis quae volat ālās <span class="word" data-value="movēre: move / двигать">movet</span>. Homō quī ambulat pedēs movet. Piscis quī natat <span class="word" data-value="cauda -ae|f: tail / хвост">caudam</span> movet. <span class="word" data-value=": when, as / когда">Cum</span> avis volat, ālae moventur. Cum homō ambulat, pedēs moventur. Cum piscis natat, cauda movētur. Quī ambulat vestīgia in terrā <span class="word" data-value="facere -iō: make, do / делать">facit</span>. Quī volat aut natat vestīgia nōn facit.</div>
      <div><span style="white-space:pre">	</span>In hortō et in silvā multae avēs sunt. Canis avēs, quae inter arborēs volant, aspicit. Canis volāre nōn <span class="word" data-value="< posse: (*pot-est*) is able, can / может">potest</span>. Neque pāstor volāre potest. Pāstor duōs pedēs habet, itaque pāstor ambulāre potest. Hominēs ambulāre <span class="word" data-value="< posse: (*pos-sunt*) are able, can / могут">possunt</span>, <span class="word" data-value=": because / потому что">quod</span> pedēs habent, neque volāre possunt, quod ālās nōn habent.</div>
      <div><span style="white-space:pre">	</span>Mercurius autem ut avis volāre potest, nam in pedibus et in <span class="word" data-value="petasus -ī|m: hat (with a low crown and broad brim) / шляпа (дорожная, с широкими полями)">petasō</span> eius ālae sunt. Mercurius nōn homō, sed <span class="word" data-value="deus -ī|m: god / бог, божество">deus</span> est. Mercurius est deus <span class="word" data-value="mercātor -ōris|m: merchant / торговец">mercātōrum</span>. (Mercātor est homō quī emit et vēndit.) Mercurius <span class="word" data-value="imperium -ī|n: command / приказ, повеление">imperia</span> deōrum ad hominēs portat, is <span class="word" data-value=": for / ведь, же @is _enim_ = _nam_ is">enim</span> <span class="word" data-value="nūntius -ī|m: @1) message / весть, сообщение @2) messanger / вестник">nūntius</span> deōrum est.</div>
      <div><span style="white-space:pre">	</span>Piscēs neque volāre neque ambulāre possunt. Piscēs in aquā natāre possunt. Etiamne hominēs natāre possunt? Aliī hominēs natāre possunt, aliī nōn possunt. Mārcus et Quīntus natāre possunt, Iūlia nōn potest.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Neptūnus natāre potest; is enim deus <span class="word" data-value="mare -is|n: (*pl* maria -ium) sea / море">maris</span> est. (Ōceanus est magnum mare.) Mercurius et Neptūnus deī Rōmānī sunt. <span class="word" data-value=": = hominēs Rōmānī">Rōmānī</span> et <span class="word" data-value=": = hominēs Graecī">Graecī</span> deōs multōs habent. Hominēs deōs neque vidēre neque audīre possunt. Deī ab hominibus neque vidērī neque audīrī possunt.</div>
      <div><span style="white-space:pre">	</span>Padus magnum <span class="word" data-value="flūmen -inis|n: river / река">flūmen</span> est. In eō flūmine multī sunt piscēs. Piscēs in aquā flūminis natant. In flūminibus et in maribus magnus numerus piscium est. Flūmina et maria plēna sunt piscium. Hominēs multōs piscēs capiunt. <span class="word" data-value="nēmō -inis|mf: no one, nobody / никто @< *nē*- + *homō*">Nēmō</span> piscēs flūminum et marium numerāre potest. Piscēs numerārī nōn possunt.</div>
      <div><span style="white-space:pre">	</span>Piscēs in aquā <span class="word" data-value="vīvere: live / жить">vīvunt</span>, neque in terrā vīvere possunt, nam piscēs in āere <span class="word" data-value=": breathe / дышать">spīrāre</span> nōn possunt. Homō sub aquā spīrāre nōn potest. Homō vīvit, dum spīrat. Quī spīrat <span class="word" data-value="vīvus -a -um: living, alive / живой">vīvus</span> est, quī nōn spīrat est <span class="word" data-value="mortuus -a -um: dead / мёртвый">mortuus</span>. Homō mortuus neque vidēre neque audīre, neque ambulāre neque currere potest. Homō mortuus sē movēre nōn potest. Cum homō spīrat, <span class="word" data-value="anima -ae|f: @1) breath / дыхание @2) life; soul / жизнь; душа">anima</span> in <span class="word" data-value="pulmō -ōnis|m: lung / лёгкое">pulmōnēs</span> intrat et rūrsus ex pulmōnibus exit. Anima est āēr quī in pulmōnēs dūcitur. Quī <span class="word" data-value="animam dūcere: breathe / дышать">animam dūcit</span> <span class="word" data-value="animal -ālis|n: (*pl* animālia -ium) living being; animal / живое существо; животное">animal</span> est. Alia animālia in terrā vīvunt, alia in <span class="word" data-value="|abl: < *mare* @in <s>mare</s> mar*ī*">marī</span>.</div>
      <div><span style="white-space:pre">	</span>Sine animā nēmō potest vīvere. Homō quī animam nōn dūcit vīvere nōn potest. Spīrāre <span class="word" data-value=": it is necessary / нужно, необходимо">necesse est</span> hominī. <span class="word" data-value="ēsse: (= edere) > *ēst*, *edunt*">Ēsse</span> quoque hominī necesse est, nēmō enim sine cibō vīvere potest. Necesse est cibum habēre. Pecūniam habēre necesse est, nam quī pecūniam nōn habet cibum emere nōn potest. Sine pecūniā cibus emī nōn potest. Necesse nōn est gemmās habēre, nēmō enim gemmās ēsse potest. Gemmae edī nōn possunt; sed quī gemmās suās vēndit pecūniam facere et cibum emere potest. Mercātor quī ōrnāmenta vēndit magnam pecūniam facit. Fēminae quae pecūniam facere volunt ōrnāmenta sua vēndunt.</div>
      <div><span style="white-space:pre">	</span>Avēs <span class="word" data-value="nīdus -ī|m: nest / гнездо">nīdōs</span> faciunt in arboribus; nīdī eārum inter <span class="word" data-value="rāmus -ī|m: branch, bough / ветвь, сук">rāmōs</span> et <span class="word" data-value="folium -ī|n: @1) leaf / лист @2) ^pl^ foliage / листва">folia</span> arborum sunt. Aquilae in montibus nīdōs faciunt. In nīdīs sunt <span class="word" data-value="ōvum -ī|n: egg / яйцо">ōva</span>. Avēs ōva <span class="word" data-value="parere -iō: @1) give birth to / рож(д)ать  @2) lay (eggs) / высиживать, класть (яйца)">pariunt</span>, ex quibus parvī <span class="word" data-value="pullus -ī|m: young (of an animal) / детёныш">pullī</span> exeunt. Canis nōn ōva, sed pullōs vīvōs parit. Fēminae līberōs pariunt.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Mārcus et Quīntus et Iūlia in hortō sunt. Iūlia <span class="word" data-value="pila -ae|f: ball / мяч">pilam</span> tenet et cum puerīs pilā <span class="word" data-value=": play / играть">lūdere</span> <span class="word" data-value="< velle: wants / хочет">vult</span>, neque iī cum puellā lūdere <span class="word" data-value="< velle: want / хотят @Iūlia _vult_ (= volt) @puerī _volunt_">volunt</span>; puerī enim nīdōs quaerunt in arboribus. Itaque puella lūdit cum cane suā Margarītā.</div>
      <div><span style="white-space:pre">	</span>Iūlia: “Cape pilam, Margarīta!”</div>
      <div><span style="white-space:pre">	</span>Canis pilam capit et caudam movet. Puella laeta rīdet et <span class="word" data-value="canere: sing / петь">canit</span>. Puerī puellam canere audiunt.</div>
      <div><span style="white-space:pre">	</span>Quīntus: “Audī: Iūlia <span class="word" data-value="vōx vōcis|f: voice / голос">vōcem</span> pulchram habet.”</div>
      <div><span style="white-space:pre">	</span>Mārcus: “Vōx eius nōn pulchra est!”</div>
      <div><span style="white-space:pre">	</span>Canis avem suprā sē volāre videt eamque capere vult, neque potest. Canis īrātus lātrat: “Bau-bau!” Eius vōx pulchra nōn est, canis canere nōn potest! Avēs canere possunt, piscēs nōn possunt: piscēs vōcēs nōn habent.</div>
      <div><span style="white-space:pre">	</span>Cum aquila suprā hortum volat et cibum quaerit, parvae avēs canere nōn <span class="word" data-value="audēre: dare, venture / сметь, дерзать, отваживаться">audent</span>, et inter folia arborum sē <span class="word" data-value="occultāre: hide / прятать, скрывать">occultant</span>. Itaque aquila eās reperīre nōn potest. Neque avēs neque nīdī avium ab aquilā reperīrī possunt, quod rāmīs et foliīs occultantur.</div>
      <div><span style="white-space:pre">	</span>Mārcus autem nīdum reperit et Quīntum vocat: “Venī, Quīnte! In hāc arbore nīdus est.” Accurrit Quīntus.</div>
      <div><span style="white-space:pre">	</span>Mārcus: “Age! <span class="word" data-value="ascendere: climb, mount; go up / влезать на, взбираться на; подниматься">Ascende</span> in arborem, Quīnte!”</div>
      <div><span style="white-space:pre">	</span>Quīntus in arborem ascendit; iam is suprā Mārcum in arbore est, Mārcus ipse in arborem ascendere nōn audet!</div>
      <div><span style="white-space:pre">	</span>Mārcus interrogat: “Quot sunt ōva in nīdō?”</div>
      <div><span style="white-space:pre">	</span>Quīntus: “Nūlla ōva, sed quattuor pullī.”</div>
      <div><span style="white-space:pre">	</span>Nīdus est in parvō rāmō. Rāmus quī nīdum <span class="word" data-value="sus-tinēre: (*sub* + *tenēre*) support, sustain / (вы, под)держивать">sustinet</span> nōn <span class="word" data-value="crassus -a -um: thick; fat / толстый">crassus</span>, sed <span class="word" data-value="tenuis -e: thin / тонкий">tenuis</span> est. Rāmus tenuis Quīntum sustinēre nōn potest, is enim puer crassus est. Ecce rāmus cum puerō et nīdō et pullīs ad terram <span class="word" data-value="cadere: fall / падать">cadit</span>!</div>
      <div><span style="white-space:pre">	</span>Mārcus Quīntum ad terram cadere videt. Rīdetne Mārcus? Nōn rīdet. Mārcus enim <span class="word" data-value="per-territus -a -um: terrified / напуганный">perterritus</span> est. Iam Quīntus et pullī quattuor sub arbore iacent. Neque puer neque pullī sē movent. Pullī mortuī sunt. Quīntusne mortuus est? Nōn est. Quīntus enim spīrat. Quī spīrat mortuus <span class="word" data-value="esse: > *est*, *sunt*">esse</span> nōn potest. Sed Mārcus eum spīrāre nōn videt, neque enim anima vidērī potest.</div>
      <div><span style="white-space:pre">	</span>Quid facit Mārcus? Mārcus perterritus ad vīllam currit et <span class="word" data-value=": loudly / громко">magnā vōce</span> clāmat: “Age! Venī, pater!”</div>
      <div><span style="white-space:pre">	</span>Iūlius puerum vocāre audit et exit in hortum. Pater fīlium perterritum ad sē accurrere videt eumque interrogat: “Quid est, Mārce?”</div>
      <div><span style="white-space:pre">	</span>Mārcus: “Quīntus... est... mortuus!”</div>
      <div><span style="white-space:pre">	</span>Iūlius: “Quid? mortuus? Ō deī bonī!”</div>
      <div><span style="white-space:pre">	</span>Pater, ipse perterritus, cum Mārcō ad Quīntum currit. Iūlia quoque accurrit cum cane suā. Quīntus oculōs aperit. Iūlius eum oculōs aperīre videt.</div>
      <div><span style="white-space:pre">	</span>Iūlius: “Ecce oculōs aperit: <span class="word" data-value=": therefore, so / значит, следовательно">ergō</span> vīvus est.”</div>
      <div><span style="white-space:pre">	</span>Mārcus et Iūlia Quīntum vīvum esse vident. Puer autem ambulāre nōn potest, neque enim pedēs eum sustinēre possunt; ergō necesse est eum portāre. Quīntus ā Iūliō in vīllam portātur et in <span class="word" data-value="lectus -ī|m: bed, couch / кровать, постель">lectō</span> pōnitur.</div>
      <div><span style="white-space:pre">	</span>Aemilia fīlium suum ā Iūliō <span class="word" data-value="@Quīnt*us* ā Iūliō portā*tur*. @Aemilia Quīnt*um* ā Iūliō portā*rī* videt.">portārī</span> videt, et interrogat: “Cūr puer ipse ambulāre nōn potest?”</div>
      <div><span style="white-space:pre">	</span>Iūlius: “Quīntus ambulāre nōn potest, quod nōn est avis neque ālās habet! Quī volāre vult neque potest, ad terram cadit!”</div>
      <div><span style="white-space:pre">	</span>Aemilia Quīntum ā Iūliō in lectō <span class="word" data-value="@Quīnt*us* in lectō pōni*tur*. @Aemilia Quīnt*um* in lectō pōn*ī* aspicit.">pōnī</span> aspicit.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><i>Īnfīnītīvus</i></div>
      <div><br></div>
      <div><i>Āctīvum</i>:</div>
      <div>Iūlius Mārcum nōn vidē<b><i>re</i></b>, sed audī<b><i>re</i></b> potest. Pater fīlium vocā<b><i>re</i></b> audit et accurre<b><i>re</i></b> videt.</div>
      <div>‘Vocā|<b><i>re</i></b>’, ‘vidē|<b><i>re</i></b>’, ‘accurr|e<b>re</b>’, ‘audī|<b><i>re</i></b>’ īnfīnītīvus est. Īnfīnītīvus: -<b><i>re</i></b>.</div>
      <div>[1] -<b><i>āre</i></b>: cantāre, pulsāre, plōrāre, interrogāre, verberāre, numerāre, salūtāre, imperāre, habitāre, amāre, dēlectāre, portāre, ambulāre, exspectāre, intrāre, ōrnāre, clāmāre, mōnstrāre, errāre, volāre, natāre, spīrāre; dare; cēt.</div>
      <div>[2] -<b><i>ēre</i></b>: rīdēre, vidēre, respondēre, habēre, tacēre, pārēre, timēre, tenēre, iacēre, movēre, cēt.</div>
      <div>[3] -<b><i>ere</i></b>: pōnere, sūmere, discēdere, carpere, agere, vehere, claudere, vertere, currere, vēndere, emere, cōnsistere, ostendere, bibere, petere, dūcere, relinquere, quaerere, vīvere, lūdere, canere, ascendere, cadere; capere, facere, aspicere, accipere, parere; cēt.</div>
      <div>[4] -<b><i>īre</i></b>: venīre, audīre, dormīre, aperīre, reperīre; īre (ad-īre, ab-īre, ex-īre); cēt.</div>
      <div>Mēdus servus <b><i>esse</i></b> nōn vult. Nēmō gemmās <b><i>ēsse</i></b> potest.</div>
      <div>‘Es<b><i>se</i></b>’ quoque et ‘ēs<b><i>se</i></b>’ īnfīnītīvus est.</div>
      <div><br></div>
      <div><i>Passīvum</i>:</div>
      <div>Mārcus ā Iūliō nōn vidē<b><i>rī</i></b>, sed audī<b><i>rī</i></b> potest. Mārcus Quīntum ā Iūliō portā<b><i>rī</i></b> et in lectō pōn<b><i>ī</i></b> videt.</div>
      <div>‘Portā|<b><i>rī</i></b>’, ‘vidē|<b><i>rī</i></b>’, ‘pōn|<b><i>ī</i></b>, ‘audī|<b><i>rī</i></b>’ īnfīnītīvus passīvī est. Īnfīnītīvus passīvī: -<b><i>rī</i></b>/-<b><i>ī</i></b>.</div>
      <div>[1] -<b><i>ārī</i></b>: portārī, numerārī, vocārī.</div>
      <div>[2] -<b><i>ērī</i></b>: vidērī, tenērī.</div>
      <div>[3] -<b><i>ī</i></b>: pōnī, emī, edī, claudī.</div>
      <div>[4] -<b><i>īrī</i></b>: audīrī, reperīrī, aperīrī.</div>
      <div>Piscēs numer<b><i>ārī</i></b> nōn possunt. Syra rosam ā Iūliā ten<b><i>ērī</i></b> videt. Gemmae ed<b><i>ī</i></b> nōn possunt. Magnum ōstium ā parvā puellā neque aper<b><i>īrī</i></b> neque claud<b><i>ī</i></b> potest.</div>
      <div><br></div>
      <div style="text-align: center;"><i>Dēclīnātiō tertia</i></div>
      <div><br></div>
      <div>‘Avis’ (<i>f</i>) et ‘piscis’ (<i>m</i>) dēclīnantur ut ‘ovis’. Ut ‘pāstor’ dēclīnātur ‘mercātor’ (<i>m</i>).</div>
      <div>‘Leō’ (<i>m</i>) et ‘homō’ (<i>m</i>) dēclīnantur hōc modō:</div>
      <pre style="font-size: 0.85em">		<i>Sing.		Plūr.		Sing.		Plūr.</i>
      <i>Nom.</i>	leō		leōn|<b><i>ēs</i></b>		homō		homin|<b><i>ēs</i></b>
      <i>Acc.</i>	leōn|<b><i>em</i></b>		leōn|<b><i>ēs</i></b>		homin|<b><i>em</i></b>	homin|<b><i>ēs</i></b>
      <i>Gen.</i>	leōn|<b><i>is</i></b>		leōn|<b><i>um</i></b>		homin|<b><i>is</i></b>	homin|<b><i>um</i></b>
      <i>Dat.</i>	leōn|<b><i>ī</i></b>		leōn|<b><i>ibus</i></b>	homin|<b><i>ī</i></b>		homin|<b><i>ibus</i></b>
      <i>Abl.</i>	leōn|<b><i>e</i></b>		leōn|<b><i>ibus</i></b>	homin|<b><i>e</i></b>		homin|<b><i>ibus</i></b></pre>
      <div>‘Vōx’ (<i>f</i>) et ‘pēs’ (<i>m</i>) dēclīnantur hōc modō:<br></div>
      <pre style="font-size: 0.85em">		<i>Sing.		Plūr.		Sing.		Plūr.</i>
      <i>Nom.</i>	vōx		vōc|<b><i>ēs</i></b>		pēs		ped|<b><i>ēs</i></b>
      <i>Acc.</i>	vōc|<b><i>em</i></b>		vōc|<b><i>ēs</i></b>		ped|<b><i>em</i></b>		ped|<b><i>ēs</i></b>
      <i>Gen.</i>	vōc|<b><i>is</i></b>		vōc|<b><i>um</i></b>		ped|<b><i>is	</i></b>	ped|<b><i>um</i></b>
      <i>Dat.</i>	vōc|<b><i>ī</i></b>		vōc|<b><i>ibus</i></b>	ped|<b><i>ī</i></b>		ped|<b><i>ibus</i></b>
      <i>Abl.</i>	vōc|<b><i>e</i></b>		vōc|<b><i>ibus</i></b>	ped|<b><i>e</i></b>		ped|<b><i>ibus</i></b></pre>
      <div>‘Flūmen’, ‘mare’, ‘animal’ (<i>n</i>): vidē cap. XI.<br></div>
    </div>
  </main>
  <script src="js/script.js"></script>
</body>
</html>