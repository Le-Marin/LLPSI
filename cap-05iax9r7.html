<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>cap-05</title>
  <link rel="shortcut icon" href="favicon.jpg">
  <link rel="stylesheet" href="style.css">
</head>
<body>
  <main class="container">
    <h1 class="heading">V</h1>
    <div class="text">
      <div class="pic image" style="--img: url(img/villa-et-hortus-1.jpg);"></div>
      <div><br></div>
      <div><div style="text-align: center;"><b>VÍLLA ET HORTVS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Ecce <span class="word" data-value="vīlla -ae|f:country house, villa / загородный дом, поместье, вилла">vīlla</span> et <span class="word" data-value="hortus -ī|m:garden / сад">hortus</span> Iūliī. Iūlius in magnā vīllā <span class="word" data-value="habitāre:dwell, live / жить, обитать">habitat</span>. Pater et māter et trēs līberī in vīllā habitant. Iūlius et Aemilia trēs līberōs habent: duōs fīliōs et ūnam fīliam — nōn duās fīliās.</div>
      <div><span style="white-space:pre">	</span>In vīllā multī servī habitant. Dominus <span class="word" data-value="< is/id|mn, gen pl:their (<i>lit.</i> of them) / их">eōrum</span> est Iūlius: is multōs servōs habet. Ancillae quoque multae in vīllā habitant. Domina <span class="word" data-value="< ea|f, gen pl:their (<i>lit.</i> of them) / их">eārum</span> est Aemilia: <span class="word" data-value="|f:she / она">ea</span> multās ancillās habet.</div>
      <div><span style="white-space:pre">	</span>Iūlius in vīllā suā habitat <span class="word" data-value="|(+ abl):with / с">cum</span> magnā familiā. Pater et māter habitant cum Mārcō et Quīntō et Iūliā. Iūlius et Aemilia in vīllā habitant cum līberīs et servīs et ancillīs.</div>
      <div><span style="white-space:pre">	</span>Vīlla Iūliī in magnō hortō est. In Italiā sunt multae vīllae cum magnīs hortīs. In hortīs sunt <span class="word" data-value="rosa -ae|f:rose / роза">rosae</span> et <span class="word" data-value="līlium -ī|n:lily / лилия">līlia</span>. Iūlius multās rosās et multa līlia in hortō suō habet. Hortus Iūliī <span class="word" data-value="pulcher -chra -chrum:beautiful / красивый">pulcher</span> est, quia in <span class="word" data-value="|mn, abl:< is/id">eō</span> sunt multae et pulchrae rosae līliaque.</div>
      <div><span style="white-space:pre">	</span>Aemilia fēmina pulchra est. Syra nōn est fēmina pulchra, neque pulcher est <span class="word" data-value="nāsus -ī|m:nose / нос">nāsus</span> eius, sed <span class="word" data-value="foedus -a -um:ugly, hideous / уродливый, безобразный">foedus</span> est. Syra, quae bona ancilla est, nāsum magnum et foedum habet. Iūlius est vir Aemiliae, fēminae pulchrae. Iūlius Aemiliam <span class="word" data-value="amāre:love / любить">amat</span>, quia ea pulchra et bona fēmina est. Aemilia Iūlium virum suum amat et cum eō habitat. Pater et māter līberōs suōs amant. Iūlius nōn <span class="word" data-value="sōlus -a -um:alone, sole, single / один, лишь один; наедине">sōlus</span>, sed cum Aemiliā et cum magnā familiā in vīllā habitat.</div>
      <div><span style="white-space:pre">	</span>In vīllā sunt duo <span class="word" data-value="ōstium -ī|n:door, entrance / вход, дверь">ōstia</span>: ōstium magnum et ōstium parvum. Vīlla duo ōstia et multās <span class="word" data-value="fenestra -ae|f:window / окно">fenestrās</span> habet.</div>
      <div><br></div>
      <div><img class="pic img" src="img/villa-et-hortus-3.png" alt="villa-et-hortus-3"></div>
      <div><br></div>
      <div><span style="white-space:pre">	</span>In vīllā Iūliī magnum <span class="word" data-value="ātrium -ī|n:hall, main room / атрий, атриум (передняя, зал: первая комната от входа в дом)">ātrium</span> est cum <span class="word" data-value="impluvium -ī|n:water basin / имплю́вий (водосток, бассейн в центре атриума — для дождевой воды, стекавшей через <b>compluvium</b>)">impluviō</span>. Quid est in impluviō? In eō est <span class="word" data-value="aqua -ae|f:water / вода">aqua</span>. In ātriō nūllae fenestrae sunt.</div>
      <div><span style="white-space:pre">	</span><span class="word" data-value="@1) also, as well / также @2) even / даже">Etiam</span> <span class="word" data-value="peristȳlum -ī|n:peristyle (courtyard surrounded by a colonnade) / перисти́ль (внутренний двор, окруженный колоннадой)">peristȳlum</span> magnum et pulchrum in vīllā est. Peristȳlum est vocābulum Graecum. In vīllīs Graecīs et Rōmānīs magna et pulchra peristȳla sunt. Estne impluvium in peristȳlō? <span class="word" data-value="|n:it / оно; он, она (для слов сред. рода)">Id</span> nōn in peristȳlō, sed in ātriō est. In peristȳlō parvus hortus est.</div>
      <div><br></div>
      <div><img class="pic img" src="img/villa-et-hortus-4.png" alt="villa-et-hortus-4"></div>
      <div><br></div>
      <div><span style="white-space:pre">	</span>In vīllā sunt multa <span class="word" data-value="cubiculum -ī|n:bedroom / комната, покой, спальня">cubicula</span>. Quīntus in cubiculō parvō dormit. Estne magnum cubiculum Mārcī? Id quoque parvum est. Iūlius et Aemilia in cubiculō magnō dormiunt. Ubi dormiunt servī? <span class="word" data-value="|m pl:< is">Iī</span> quoque in cubiculīs dormiunt. Suntne magna eōrum cubicula? <span class="word" data-value="|n pl:< id">Ea</span> nōn magna sunt, et multī servī in ūnō cubiculō dormiunt. Etiam ancillae multae in ūnō cubiculō dormiunt, neque <span class="word" data-value="|f pl:< ea">eae</span> magna cubicula habent. —</div>
      <div><br></div>
      <div><img class="pic img" src="img/villa-et-hortus-2.png" alt="villa-et-hortus-2"></div>
      <div><br></div>
      <div><span style="white-space:pre">	</span>Aemilia in peristȳlō est. Estne sōla? Aemilia sōla nōn est: līberī cum <span class="word" data-value="|f, abl:< ea">eā</span> in peristȳlō adsunt. Iūlius abest. Aemilia <span class="word" data-value="|(+ abl):without / без">sine</span> virō suō Iūliō in vīllā est. Ubi est Iūlius? In oppidō Tūsculō est sine Aemiliā, sed cum servīs quattuor.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Aemilia cum Mārcō, Quīntō Iūliāque in peristȳlō est. Iūlia rosās pulchrās in hortō videt et <span class="word" data-value="|(+ abl):from / от, из">ab</span> Aemiliā discēdit. Iam ea cum Aemiliā nōn est. Aemilia eam nōn videt. Puella in hortō est.</div>
      <div><span style="white-space:pre">	</span>Aemilia imperat: “Mārce et Quīnte! Iūliam vocāte!”</div>
      <div><span style="white-space:pre">	</span>Mārcus et Quīntus Iūliam vocant: “Iūlia! Venī!” sed Iūlia <span class="word" data-value="|m, acc pl:< is">eōs</span> nōn audit neque venit.</div>
      <div><span style="white-space:pre">	</span>Iūlia puerōs vocat: “Mārce et Quīnte! Venīte! Hīc multae rosae sunt.”</div>
      <div><span style="white-space:pre">	</span>Puerī Iūliam audiunt, neque iī ab Aemiliā discēdunt.</div>
      <div><span style="white-space:pre">	</span>Quīntus: “<span class="word" data-value="carpere:pick, crop / срывать, собирать">Carpe</span> rosās, Iūlia!”</div>
      <div><span style="white-space:pre">	</span>Iūlia rosās carpit et cum quīnque rosīs <span class="word" data-value="|(+ abl):out of, from / из">ex</span> hortō venit.</div>
      <div><br></div>
      <div><img class="pic img" src="img/villa-et-hortus-5.png" alt="villa-et-hortus-5"></div>
      <div><br></div>
      <div><span style="white-space:pre">	</span>Iūlia: “Vidē, māter! Vidēte, puerī! Vidēte rosās meās!” Iūlia laeta est: rosae eam <span class="word" data-value="dēlectrāre:delight, please / услаждать, радовать">dēlectant</span>.</div>
      <div><span style="white-space:pre">	</span>Aemilia: “Ecce puella pulchra cum rosīs pulchrīs!” Verba Aemiliae Iūliam dēlectant.</div>
      <div><span style="white-space:pre">	</span>Mārcus: “Rosae pulchrae sunt; puella sine rosīs pulchra nōn est!” Verba Mārcī Iūliam nōn dēlectant!</div>
      <div><span style="white-space:pre">	</span>Aemilia (īrāta): “Tacē, puer improbe! Iūlia puella pulchra est — cum rosīs et sine rosīs.”</div>
      <div><span style="white-space:pre">	</span>Iūlia: “Audīte, Mārce et Quīnte!”</div>
      <div><span style="white-space:pre">	</span>Mārcus: “Māter nōn videt nāsum tuum foedum!”</div>
      <div><span style="white-space:pre">	</span>Mārcus et Quīntus rīdent: “Hahahae!”</div>
      <div><span style="white-space:pre">	</span>Iūlia: “Audī, mamma, puerī etiam mē rīdent!”</div>
      <div><span style="white-space:pre">	</span>Iūlia plōrat et cum ūnā rosā ab <span class="word" data-value="|mfn, abl pl:< is/ea/id">iīs</span> discēdit.</div>
      <div><span style="white-space:pre">	</span>Aemilia: “Tacēte, puerī improbī! Nāsus Iūliae foedus nōn est. Discēdite ex peristȳlō! Sūmite cēterās rosās <span class="word" data-value="|f, acc pl:< ea">eās</span>que in aquā pōnite!”</div>
      <div><span style="white-space:pre">	</span>Puerī cēterās quattuor rosās sūmunt et cum iīs discēdunt.</div>
      <div><span style="white-space:pre">	</span>Aemilia, quae iam sōla est in peristȳlō, ancillās vocat: “Dēlia et Syra! Venīte!”</div>
      <div><span style="white-space:pre">	</span>Dēlia et Syra ex ātriō veniunt. Aemilia eās interrogat: “Suntne puerī in ātriō?”</div>
      <div><span style="white-space:pre">	</span>Dēlia respondet: “In ātriō sunt.”</div>
      <div><span style="white-space:pre">	</span>Aemilia: “Quid <span class="word" data-value="agere:do / делать">agunt</span> Mārcus et Quīntus?”</div>
      <div><span style="white-space:pre">	</span>Dēlia: “Puerī aquam sūmunt ex impluviō...”</div>
      <div><span style="white-space:pre">	</span>Syra: “...et rosās in aquā pōnunt.”</div>
      <div><span style="white-space:pre">	</span>Hīc domina et ancillae puerōs audiunt ex ātriō: Quīntus plōrat et Mārcus rīdet.</div>
      <div><span style="white-space:pre">	</span>Aemilia: “Quid iam agunt puerī? <span class="word" data-value=":come on! / давай!">Age</span>, Dēlia! discēde et interrogā eōs!” Dēlia ab Aemiliā et Syrā discēdit.</div>
      <div><span style="white-space:pre">	</span>Aemilia Syram interrogat: “Ubi est Dāvus?”</div>
      <div><span style="white-space:pre">	</span>Syra respondet: “In oppidō est cum dominō.”</div>
      <div><span style="white-space:pre">	</span>Dēlia ex ātriō venit et dominam vocat: “Venī, ō domina! Venī!”</div>
      <div><span style="white-space:pre">	</span>Aemilia: “Quid est, Dēlia?”</div>
      <div><span style="white-space:pre">	</span>Dēlia: “Quīntus est in impluviō!”</div>
      <div><span style="white-space:pre">	</span>Aemilia: “In impluviō? Quid agit puer in impluviō?”</div>
      <div><span style="white-space:pre">	</span>Dēlia: “Aquam pulsat et tē vocat.”</div>
      <div><span style="white-space:pre">	</span>Aemilia: “Quid agit Mārcus?”</div>
      <div><span style="white-space:pre">	</span>Dēlia: “Is rīdet, quia Quīntus in aquā est!”</div>
      <div><span style="white-space:pre">	</span>Aemilia: “Ō, puer improbus est Mārcus! <span class="word" data-value="|pl:come on! / давайте!">Agite</span>! Iūlium vocāte, ancillae!”</div>
      <div><span style="white-space:pre">	</span>Syra: “Sed dominus in oppidō est.”</div>
      <div><span style="white-space:pre">	</span>Aemilia: “Ō, iam rūrsus abest Iūlius!”</div>
      <div><span style="white-space:pre">	</span>Dēlia: “Age! Venī, domina, et Mārcum verberā!”</div>
      <div><span style="white-space:pre">	</span>Quid agit domina? Domina īrāta cum ancillīs ex peristȳlō discēdit.</div></div>
    </div>
  </main>
  <script src="js/script.js"></script>
</body>
</html>