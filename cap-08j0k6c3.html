<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM VIII</title>
  <link rel="shortcut icon" href="favicon.jpg">
  <link rel="stylesheet" href="style.css?v=3">
</head>
<body>
  <main class="container">
    <h1 class="heading">VIII</h1>
    <div class="text">
      <div class="pic image" style="--img: url(img/taberna-romana.jpg);"></div>
      <div><br></div>
      <div style="text-align: center;"><b>TABERNA RÓMÁNA</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Ecce <span class="word" data-value="taberna -ae|f: shop, stall / (торговая) лавка">taberna</span> Rōmāna, in <span class="word" data-value="|abl: < *quae*">quā</span> <span class="word" data-value="gemma -ae|f: gem, precious stone / драгоценный камень">gemmae</span> et <span class="word" data-value="margarīta -ae|f: pearl / жемчужина">margarītae</span> multae sunt. Cuius est haec taberna? Albīnī est. Albīnus <span class="word" data-value="|acc: < *haec* @h*aec* tabern*a* @h*anc* tabern*am*">hanc</span> tabernam habet. <span class="word" data-value="@= is quī">Quī</span> tabernam habet <span class="word" data-value="tabernārius -ī|m: shopkeeper / лавочник, владелец лавки">tabernārius</span> est. Albīnus est tabernārius Rōmānus quī gemmās et margarītās <span class="word" data-value="vēndere: sell / продавать">vēndit</span>. <span class="word" data-value="alius -a -ud: (an)other / другой @*alius... alius...* one... the other... / один... другой...">Aliī</span> tabernāriī librōs vēndunt, aliī māla et pira, aliī rosās et līlia.</div>
      <div><span style="white-space:pre">	</span>Gemmae et margarītae sunt <span class="word" data-value="ōrnāmentum -ī|n: ornament, jewel / украшение">ōrnāmenta</span>. <span class="word" data-value="ānulus -ī|m: ring / кольцо">Ānulus</span> cum gemmā ōrnāmentum pulchrum est. Etiam <span class="word" data-value="līnea -ae|f: string, line / нитка, шнурок @*l. margarītārum* beads / бусы">līnea</span> cum margarītīs ōrnāmentum est. Līnea sine margarītīs nōn est ōrnāmentum!</div>
      <div><span style="white-space:pre">	</span>Multae fēminae quae in <span class="word" data-value="|abl: < *haec* @h*aec* vi*a* @h*āc* vi*ā*">hāc</span> viā ambulant ante tabernam Albīnī <span class="word" data-value="cōn-sistere: stop, halt / останавливаться">cōnsistunt</span>, nam fēminae ōrnāmentīs dēlectantur. Eae quae magnam pecūniam habent multa ōrnāmenta <span class="word" data-value="emere: buy / покупать">emunt</span>. <span class="word" data-value="@= eae quae">Quae</span> nūllam aut parvam pecūniam habent ōrnāmenta <span class="word" data-value="aspicere -iō: look, look at / глядеть, смотреть на">aspiciunt</span> tantum, nōn emunt. Etiam virī multī ad hanc tabernam adeunt. <span class="word" data-value="@= iī quī">Quī</span> magnam pecūniam habent ōrnāmenta emunt et fēminīs dant; cēterī rūrsus <span class="word" data-value="ab-īre: go away / уходить">abeunt</span>. Fēminae quārum virī magnam pecūniam habent multa ōrnāmenta ā virīs suīs <span class="word" data-value="accipere -iō: receive / получать">accipiunt</span>.</div>
      <div><span style="white-space:pre">	</span>Aemilia, cuius vir <span class="word" data-value="pecūniōsus -a -um: moneyed, wealthy / состоятельный, имеющий много денег">pecūniōsus</span> est, multa ōrnāmenta ab eō accipit. Aemilia ānulum in <span class="word" data-value="digitus -ī|m: finger / палец">digitō</span> et margarītās in <span class="word" data-value="collum -ī|n: neck / шея">collō</span> multaque alia ōrnāmenta habet. Ānulus digitum Aemiliae <span class="word" data-value="ōrnāre: adorn, decorate / украшать">ōrnat</span>, margarītae collum eius ōrnant. Fēminae gemmīs et margarītīs ānulīsque ōrnantur.</div>
      <div><span style="white-space:pre">	</span>In viā prope tabernam Albīnī vir et fēmina ambulant. <span class="word" data-value="quī (quis) quae quod: what?, what kind of? / какой?, что за? @qu*is*? @qu*ī*/qu*is* vir?">Quī</span> vir et quae fēmina? Est Mēdus, quī cum Lȳdiā, amīcā suā, ambulat. Mēdus est servus Iūliī, sed dominus eius Rōmae nōn est. Mēdus sine dominō suō cum fēminā fōrmōsā in viīs Rōmae ambulat.</div>
      <div><span style="white-space:pre">	</span>Lȳdia ōrnāmentum pulchrum in collō habet. <span class="word" data-value="@qu*id*? @qu*od* ōrnāmentum?">Quod</span> ōrnāmentum? Ōrnāmentum quod Lȳdia habet est līnea margarītārum. Collum Lȳdiae margarītīs pulchrīs ōrnātur; Lȳdia autem nūllum <span class="word" data-value="@ali*us* tabernāri*us* @ali*a* tabern*a* @<s>ali*um*</s> ali*ud* ōrnāment*um*">aliud</span> ōrnāmentum habet, quia pecūniōsa nōn est, neque pecūniōsus est amīcus eius. (Pecūniōsus est <span class="word" data-value="@= is quī">quī</span> magnam pecūniam habet.)</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Albīnus <span class="word" data-value="clāmāre: cry, shout / кричать, громко звать">clāmat</span>: “Ōrnāmenta! Ōrnāmenta fēminārum! Ōr-nā-men-ta! Emite ōrnāmenta!”</div>
      <div><span style="white-space:pre">	</span>Lȳdia cōnsistit oculōsque ad tabernam Albīnī vertit: Lȳdia tabernam aspicit. Mēdus nōn cōnsistit neque tabernam aspicit.</div>
      <div><span style="white-space:pre">	</span>Lȳdia: “Cōnsiste, Mēde! Aspice <span class="word" data-value="ille -a -ud: that / тот">illam</span> tabernam! Ō, quam pulchra sunt illa ōrnāmenta!” Lȳdia tabernam Albīnī digitō <span class="word" data-value="mōnstrāre: show, point out / (по, у)казывать">mōnstrat</span>. Mēdus sē vertit, tabernam videt, cum Lȳdiā ad tabernam adit. Mēdus et Lȳdia ante tabernam cōnsistunt. Albīnus eōs salūtat et margarītās in līneā ante oculōs Lȳdiae tenet: Albīnus Lȳdiae margarītās <span class="word" data-value="ostendere: show, exhibit / показывать, демонстрировать">ostendit</span>.</div>
      <div><span style="white-space:pre">	</span>Albīnus: “In <span class="word" data-value="|abl: < *hic*/*hoc* @h*oc* ōrnāment*um* @h*ōc* ōrnāment*ō*">hōc</span> ōrnāmentō <span class="word" data-value="|inv: (XX) twenty / двадцать">vīgintī</span> margarītae magnae sunt. Nōnne pulchrae sunt <span class="word" data-value="|pl: < *haec* @h*aec* margarīt*a* @h*ae* margarīt*ae*">hae</span> margarītae?”</div>
      <div><span style="white-space:pre">	</span>Mēdus: “Amīca mea multās margarītās habet.”</div>
      <div><span style="white-space:pre">	</span>Lȳdia: “In hāc tabernā multa alia ōrnāmenta sunt.”</div>
      <div><span style="white-space:pre">	</span>Albīnus iīs trēs ānulōs sine gemmīs ostendit: “Aspicite <span class="word" data-value="|acc pl: < *hic*">hōs</span> ānulōs! Nōnne <span class="word" data-value="|pl: < *hic* @h*ic* ānul*us* @h*ī* ānul*ī*">hī</span> ānulī pulchrī sunt?”</div>
      <div><span style="white-space:pre">	</span>Mēdus et Lȳdia ānulōs <span class="word" data-value="@aspic*e*!, aspic*ite*! @aspic*it*, aspic*iunt*">aspiciunt</span>.</div>
      <div><span style="white-space:pre">	</span>Lȳdia: “In <span class="word" data-value="|abl pl: < *hic*/*haec*/*hoc*">hīs</span> ānulīs gemmae nūllae sunt!”</div>
      <div><span style="white-space:pre">	</span>Mēdus Albīnum interrogat: “Quot nummīs <span class="word" data-value="cōn-stare: cost / стоить">cōnstat</span> ānulus in <span class="word" data-value="|abl: < *quis*/*quī*">quō</span> gemma est?”</div>
      <div><span style="white-space:pre">	</span>Albīnus Mēdō ānulum <span class="word" data-value="gemmātus -a -um: set with a gem / украшенный драгоценным камнем">gemmātum</span> ostendit.</div>
      <div><span style="white-space:pre">	</span>Albīnus: “Hic ānulus centum nummīs cōnstat.”</div>
      <div><span style="white-space:pre">	</span>Mēdus: “Quid?”</div>
      <div><span style="white-space:pre">	</span>Albīnus: “<span class="word" data-value="pretium -ī|n: price / цена">Pretium</span> <span class="word" data-value="|gen pl: < *hic*/*haec*/*hoc*">huius</span> ānulī est centum <span class="word" data-value="sēstertius -ī|n: sesterce (silver coin) / сестерций (серебряная монета)">sēstertiī</span>.”</div>
      <div><span style="white-space:pre">	</span>Mēdus: “Centum sēstertiī? Id magnum pretium est!”</div>
      <div><span style="white-space:pre">	</span>Albīnus: “Immō parvum pretium est! Aspice <span class="word" data-value="|acc: < *hic* @h*ic* ānul*us* @h*unc* ānul*um*">hunc</span> ānulum: in <span class="word" data-value="@h*ic* ānul*us* @h*ōc* ānul*ō*">hōc</span> ānulō magna gemma est. <span class="word" data-value="tantus -a -um: so big, so great / столь большой, такой (по величине или количеству)">Tanta</span> gemma sōla <span class="word" data-value="|inv: (LXXX) eighty / восемьдесят">octōgintā</span> sēstertiīs cōnstat.”</div>
      <div><span style="white-space:pre">	</span>Mēdus: “Num ānulus sine gemmā vīgintī tantum sēstertiīs cōnstat?” Albīnus nōn respondet.</div>
      <div><span style="white-space:pre">	</span>Mēdus, quī alium ānulum gemmātum post Albīnum videt: “Hic ānulus pulcher nōn est. Quot sēstertiīs cōnstat <span class="word" data-value="@<s>ill*us*</s> ill*e* ānul*us*">ille</span> ānulus?”</div>
      <div><span style="white-space:pre">	</span>Albīnus: “Quī ānulus?”</div>
      <div><span style="white-space:pre">	</span>Mēdus: “Ille post tē. <span class="word" data-value="quantus -a -um: how large, as large as / сколь большой, какой (по величине или количеству)">Quantum</span> est pretium <span class="word" data-value="|gen pl: < *ille*/*illa*/*illud*">illīus</span> ānulī?” Mēdus ānulum post Albīnum digitō mōnstrat.</div>
      <div><span style="white-space:pre">	</span>Albīnus: “Ille quoque ānulus centum sēstertiīs cōnstat. Pretium illīus ānulī tantum est quantum huius; sed amīca tua hunc ānulum amat, nōn illum.”</div>
      <div><span style="white-space:pre">	</span>Lȳdia ānulum gemmātum ante oculōs tenet.</div>
      <div><span style="white-space:pre">	</span>Lȳdia: “Ō, quam pulchrum hoc ōrnāmentum est! <span class="word" data-value="@ill*e* ānul*us* @ill*a* gemm*a* @<s>ill*um*</s> ill*ud* ōrnāment*um*">Illud</span> ōrnāmentum nōn tam pulchrum est quam hoc, neque illa gemma tanta est quanta haec.”</div>
      <div><span style="white-space:pre">	</span>Mēdus: “Tanta gemma ad tam parvum ānulum nōn <span class="word" data-value="con-venīre: fit / подходить, быть в пору">convenit</span>.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Lȳdia, quae <span class="word" data-value="|pl: < *hoc*">haec</span> verba nōn audit, Mēdō digitōs suōs ostendit, in <span class="word" data-value="|dat~abl pl: < *hic*/*haec*/*hoc*">quibus</span> nūllī ānulī sunt.</div>
      <div><span style="white-space:pre">	</span>Lȳdia: “Aspice, Mēde! In digitīs meīs nūllī sunt ānulī. Aliae fēminae digitōs ānulōrum plēnōs habent - meī digitī vacuī sunt!”</div>
      <div><span style="white-space:pre">	</span>Mēdus: “Sacculus quoque meus vacuus est!”</div>
      <div><span style="white-space:pre">	</span>Lȳdia ānulum in mēnsā pōnit. In oculīs eius lacrimae sunt. Mēdus, quī lacrimās videt, sacculum suum in mēnsā pōnit — neque vacuus est sacculus, sed plēnus nummōrum! Quanta pecūnia est in sacculō Mēdī? In eō <span class="word" data-value="|inv: (XC) ninety / девяносто">nōnāgintā</span> sēstertiī īnsunt.</div>
      <div><span style="white-space:pre">	</span>Mēdus: “Ecce sēstertiī nōnāgintā.”</div>
      <div><span style="white-space:pre">	</span>Albīnus: “Sed nōnāgintā nōn <span class="word" data-value=": enough / достаточно, довольно">satis</span> est. Pretium ānulī est sēstertiī centum!”</div>
      <div><span style="white-space:pre">	</span>Lȳdia: “Dā <span class="word" data-value="|dat: < *hic*/*haec*/*hoc*">huic</span> tabernāriō centum sēstertiōs!”</div>
      <div><span style="white-space:pre">	</span>Mēdus: “Id <span class="word" data-value="@1) too, to a great extent / слишком @2) too much / слишком много">nimis</span> magnum pretium est! Aliī tabernāriī ānulum gemmātum octōgintā sēstertiīs vēndunt.”</div>
      <div><span style="white-space:pre">	</span>Albīnus: “Quī sunt illī tabernāriī?”</div>
      <div><span style="white-space:pre">	</span>Mēdus: “<span class="word" data-value="@= iī quī">Quī</span> in aliīs viīs tabernās habent.”</div>
      <div><span style="white-space:pre">	</span>Albīnus: “Quae sunt illae viae in quibus illae tabernae sunt? Et quae sunt illa ōrnāmenta quae in illīs tabernīs parvō pretiō emuntur? Nōn sunt ōrnāmenta! Sed aspicite haec ōrnāmenta: hōs ānulōs, hās gemmās, hās margarītās! Haec ōrnāmenta proba sunt! Neque pretium hōrum ōrnāmentōrum nimis magnum est!”</div>
      <div><span style="white-space:pre">	</span>Mēdus: “<span class="word" data-value="@accip*e*!, accip*ite*! @accip*it*, accip*iunt*">Accipe</span> nummōs nōnāgintā — <span class="word" data-value=": or / или">aut</span> nūllōs!”</div>
      <div><span style="white-space:pre">	</span>Albīnus: “Num hīc nōnāgintā sēstertiī sunt?”</div>
      <div><span style="white-space:pre">	</span>Mēdus: “Numerā eōs!”</div>
      <div><span style="white-space:pre">	</span>Albīnus numerat sēstertiōs, quōrum numerus est nōnāgintā.</div>
      <div><span style="white-space:pre">	</span>Albīnus: “Sunt nōnāgintā.”</div>
      <div><span style="white-space:pre">	</span>Mēdus: “Satisne est?”</div>
      <div><span style="white-space:pre">	</span>Albīnus nōn respondet, sed nummōs sūmit Mēdōque ānulum dat. Albīnus pecūniam accipit et Mēdō ānulum vēndit sēstertiīs nōnāgintā.</div>
      <div><span style="white-space:pre">	</span>Mēdus sē ad Lȳdiam vertit: “Accipe hunc ānulum ab amīcō tuō...” Mēdus ānulum in digitō Lȳdiae pōnit. In quō digitō? In digitō <span class="word" data-value="medius -a -um: mid, middle / средний">mediō</span>.</div>
      <div><span style="white-space:pre">	</span>Mēdus: “Hic ānulus ad digitum tuum nōn convenit. Ānulus nimis parvus est aut digitus nimis magnus!”</div>
      <div><span style="white-space:pre">	</span>Lȳdia: “Ō Mēde! Digitus medius nimis magnus est. Pōne ānulum in digitō <span class="word" data-value="quārtus -a -um: fourth / четвёртый">quārtō</span>!”</div>
      <div><span style="white-space:pre">	</span>Mēdus ānulum in digitō Lȳdiae quārtō pōnit. Ānulus satis magnus est et ad digitum convenit, nam digitus quārtus nōn tantus est quantus digitus medius. Lȳdia laeta digitum suum aspicit et amīcō suō ōsculum dat.</div>
      <div><span style="white-space:pre">	</span>Mēdus et Lȳdia ā tabernā abeunt. Lȳdia, quae Rōmae habitat, Mēdō viam mōnstrat.</div>
      <div><span style="white-space:pre">	</span>Albīnus rūrsus clāmat: “Ōrnāmenta! Ōr-nā-men-ta!” et aliōs virōs pecūniōsōs, quōrum amīcae nūlla aut pauca ōrnāmenta habent, exspectat.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATÍNA</b></div>
      <div><br></div>
      <div style="text-align: center;"><span class="word" data-value="prōnōmen -inis|n: (decl. 3) pronoun / местоимение">Prōnōmina</span><i> <b>quis</b>, <b>quī</b>, <b>is</b>, <b>ille</b></i></div>
      <div><br></div>
      <div><i>ᅠMasculīnum</i>:</div>
      <div>ᅠ<b><i>Quis</i></b> saccum portat? Serv<b><i>us</i></b> saccum portat. <b><i>Quī</i></b> servus? Servus <b><i>quī</i></b> saccum portat est Syrus. <b><i>Is</i></b>/<b><i>ille </i></b>servus saccum portat.</div>
      <div>ᅠIūlius serv<b><i>um</i></b> vocat. <b><i>Quem</i></b> servum? Servus <b><i>quem</i></b> Iūlius vocat est Syrus. Iūlius <b><i>eum</i></b>/<b><i>illum</i></b> servum vocat.</div>
      <div>ᅠIūlius dominus serv<b><i>ī</i></b> est. <b><i>Cuius</i></b> servī? Syrus est servus <b><i>cuius</i></b> dominus Iūlius est. Iūlius dominus <b><i>eius</i></b>/<b><i>illīus</i></b> servī est.</div>
      <div>ᅠIūlius serv<b><i>ō</i></b> mālum dat. <b><i>Cui</i></b> servō? Servus <b><i>cui</i></b> Iūlius mālum dat est Syrus. Iūlius <b><i>eī</i></b>/<b><i>illī</i></b> servō mālum dat.</div>
      <div>ᅠSaccus ā serv<b><i>ō</i></b> portātur. Ā <b><i>quō</i></b> servō? Servus ā <b><i>quō</i></b> saccus portātur est Syrus. Saccus ab <b><i>eō</i></b>/<b><i>illō</i></b> servō portātur.</div>
      <div>ᅠServ<b><i>ī</i></b> saccōs portant. <b><i>Quī</i></b> servī? Servī <b><i>quī</i></b> saccōs portant sunt Syrus et Lēander. <b><i>Iī</i></b>/<b><i>illī</i></b> servī saccōs portant.</div>
      <div>ᅠIūlius serv<b><i>ōs</i></b> vocat. <b><i>Quōs</i></b> servōs? Servī <b><i>quōs</i></b> Iūlius vocat sunt Syrus et Lēander. Iūlius <b><i>eōs</i></b>/<b><i>illōs</i></b> servōs vocat.</div>
      <div>ᅠIūlius dominus serv<b><i>ōrum</i></b> est. <b><i>Quōrum</i></b> servōrum? Servī <b><i>quōrum</i></b> dominus est Iūlius sunt Syrus et Lēander. Iūlius dominus <b><i>eōrum</i></b>/<b><i>illōrum</i></b> servōrum est.</div>
      <div>ᅠIūlius serv<b><i>īs</i></b> māla dat. <b><i>Quibus</i></b> servīs? Servī <b><i>quibus</i></b> Iūlius māla dat sunt Syrus et Lēander. Iūlius <b><i>iīs</i></b>/<b><i>illīs</i></b> servīs māla dat.</div>
      <div>ᅠSaccī ā serv<b><i>īs</i></b> portantur. Ā <b><i>quibus</i></b> servīs? Servī ā <b><i>quibus</i></b> saccī portantur sunt Syrus et Lēander. Ab <b><i>iīs</i></b>/<b><i>illīs</i></b> servīs saccī portantur.</div>
      <div><br></div>
      <div><i>ᅠFēminīnum</i>:</div>
      <div>ᅠAncill<b><i>a</i></b> abest. <b><i>Quae</i></b> ancilla? Ancilla <b><i>quae</i></b> abest est Syra. <b><i>Ea</i></b>/<b><i>illa </i></b>ancilla abest.</div>
      <div>ᅠIūlius ancill<b><i>am</i></b> vocat. <b><i>Quam</i></b> ancillam? Ancilla <b><i>quam </i></b>Iūlius vocat est Syra. Iūlius <i><b>eam</b></i>/<b><i>illam </i></b>ancillam vocat.</div>
      <div>ᅠIūlius dominus ancill<b><i>ae</i></b> est. <b><i>Cuius </i></b>ancillae? Syra est ancilla <b><i>cuius </i></b>dominus Iūlius est. Iūlius dominus <b><i>eius</i></b>/<b><i>illīus </i></b>ancillae est.</div>
      <div>ᅠIūlius ancill<b><i>ae</i></b> mālum dat. <b><i>Cui </i></b>ancillae? Ancilla <b><i>cui </i></b>Iūlius mālum dat est Syra. Iūlius <b><i>eī</i></b>/<b><i>illī </i></b>ancillae mālum dat.</div>
      <div>ᅠIūlius ab ancill<b><i>ā</i></b> salūtātur. Ā <b><i>quā </i></b>ancillā? Ancilla ā quā Iūlius salūtātur est Syra. Iūlius ab <b><i>eā</i></b>/<b><i>illā </i></b>ancillā salūtātur.</div>
      <div>ᅠAncill<b><i>ae</i></b> absunt. <b><i>Quae </i></b>ancillae? Ancillae <b><i>quae </i></b>absunt sunt Syra et Dēlia. <b><i>Eae</i></b>/<b><i>illae </i></b>ancillae absunt.</div>
      <div>ᅠIūlius ancill<b><i>ās</i></b> vocat. <b><i>Quās </i></b>ancillās? Ancillae <b><i>quās </i></b>Iūlius vocat sunt Syra et Dēlia. Iūlius <b><i>eās</i></b>/<b><i>illās </i></b>ancillās vocat.</div>
      <div>ᅠIūlius dominus ancill<b><i>ārum</i></b> est. <b><i>Quārum </i></b>ancillārum? Ancillae <b><i>quārum </i></b>dominus est Iūlius sunt Syra et Dēlia. Iūlius dominus <b><i>eārum</i></b>/<b><i>illārum </i></b>ancillārum est.</div>
      <div>ᅠIūlius ancill<b><i>īs</i></b> māla dat. <b><i>Quibus </i></b>ancillīs? Ancillae <b><i>quibus </i></b>Iūlius māla dat sunt Syra et Dēlia. Iūlius <b><i>iīs</i></b>/<b><i>illīs </i></b>ancillīs māla dat.</div>
      <div>ᅠIūlius ab ancill<b><i>īs</i></b> salūtātur. Ā <b><i>quibus </i></b>ancillīs? Ancillae ā <b><i>quibus </i></b>Iūlius salūtātur sunt Syra et Dēlia. Ab <b><i>iīs</i></b>/<b><i>illīs </i></b>ancillīs Iūlius salūtātur.</div>
      <div><br></div>
      <div><i>ᅠNeutrum</i>:</div>
      <div><b><i>ᅠQuid </i></b>est ānulus? Ānulus est ōrnāment<b><i>um</i></b>. <b><i>Quod </i></b>ōrnāmentum? Ānulus est ōrnāmentum <b><i>quod </i></b>digitum ōrnat. <b><i>Id</i></b>/<b><i>illud </i></b>ōrnāmentum pulchrum est.</div>
      <div><b><i>ᅠQuid </i></b>Lȳdia in collō habet? Ōrnāment<b><i>um</i></b> habet. <b><i>Quod </i></b>ōrnāmentum? Ōrnāmentum <b><i>quod </i></b>Lȳdia in collō habet est līnea margarītārum. Lȳdia <b><i>id</i></b>/<b><i>illud </i></b>ōrnāmentum amat.</div>
      <div>ᅠPretium ōrnāment<b><i>ī</i></b> est HS (= sēstertiī) C. <b><i>Cuius</i></b> ōrnāmentī? Ōrnāmentum <b><i>cuius </i></b>pretium est HS C est ānulus. Pretium <b><i>eius</i></b>/<b><i>illīus</i></b> ōrnāmentī est HS C.</div>
      <div>ᅠFluvius oppid<b><i>ō</i></b> aquam dat. <b><i>Cui </i></b>oppidō? Oppidum <b><i>cui</i></b> fluvius aquam dat est Capua. Fluvius <b><i>eī</i></b>/<b><i>illī </i></b>oppidō aquam dat.</div>
      <div>ᅠCornēlius in parvō oppid<b><i>ō</i></b> habitat. In <b><i>quō </i></b>oppidō? Oppidum in <b><i>quō </i></b>Cornēlius habitat est Tūsculum. In <b><i>eō</i></b>/<b><i>illō </i></b>oppidō habitat Cornēlius.</div>
      <div><b><i>ᅠQuae</i></b> oppid<b><i>a</i></b> prope Rōmam sunt? Ōstia et Tūsculum sunt oppida <b><i>quae </i></b>prope Rōmam sunt. <b><i>Ea</i></b>/<b><i>illa </i></b>oppida prope Rōmam sunt.</div>
      <div>ᅠAlbīnus ōrnāment<b><i>a</i></b> vēndit. <b><i>Quae </i></b>ōrnāmenta? Ōrnāmenta <b><i>quae </i></b>Albīnus vēndit sunt ānulī. <b><i>Ea</i></b>/<b><i>illa </i></b>ōrnāmenta vēndit Albīnus.</div>
      <div>ᅠPretium ōrnāment<b><i>ōrum</i></b> est HS C. <b><i>Quōrum </i></b>ōrnāmentōrum? Ōrnāmenta <b><i>quōrum </i></b>pretium est HS C ānulī sunt. Pretium <b><i>eōrum</i></b>/<b><i>illōrum</i></b> ōrnāmentōrum est HS C.</div>
      <div>ᅠFluviī oppid<b><i>īs</i></b> aquam dant. <b><i>Quibus</i></b> oppidīs? Oppida <b><i>quibus</i></b> fluviī aquam dant sunt Capua et Brundisium. Fluviī <b><i>iīs</i></b>/<b><i>illīs</i></b> oppidīs aquam dant.</div>
      <div>ᅠFēminae ōrnāment<b><i>īs</i></b> dēlectantur. <i><b>Quibus</b></i> ōrnāmentīs? Ōrnāmenta <b><i>quibus</i></b> fēminae dēlectantur sunt margarītae et gemmae. <b><i>Iīs</i></b>/<b><i>illīs </i></b>ōrnāmentīs dēlectantur fēminae.</div>
      <div><br></div>
      <div style="text-align: center;"><i>Prōnōmen <b>hic</b></i></div>
      <pre style="font-size: 0.85em">		<i>Masculīnum	Fēminīnum	Neutrum</i>

<i>Sing.</i>	<i>Nom.</i>	hic mūrus	haec via	hoc verbum
      	<i>Acc.</i>	hunc mūrum	hanc viam	hoc verbum
      	<i>Gen.</i>	huius mūrī	huius viae	huius verbī
      	<i>Dat.</i>	huic mūrō	huic viae	huic verbō
      	<i>Abl.</i>	hōc mūrō	hāc viā		hōc verbō

<i>Plūr.</i>	<i>Nom.</i>	hī mūrī		hae viae	haec verba
      	<i>Acc.</i>	hōs mūrōs	hās viās	haec verba
      	<i>Gen.</i>	hōrum mūrōrum	hārum viārum	hōrum verbōrum
      	<i>Dat.</i>	hīs mūrīs	hīs viīs	hīs verbīs
      	<i>Abl.</i>	hīs mūrīs	hīs viīs	hīs verbīs<br></pre>
    </div>
  </main>
  <script src="js/script.js?v=5"></script>
</body>
</html>